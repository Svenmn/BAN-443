,Session,Question,Question from,Party,Date Dated,Date Answered
0,2015-2016,"Jeg synes det i dag er på sin plass med en gratulasjon til statsministeren. Jeg mener at hun fortjener en gratulasjon for å ha greid å få Arbeiderpartiet med på et skatteforlik som vil gi 1,5 mrd. kr i redusert skatt for både formue og utbytte – og med det gitt statsministeren en blankofullmakt til ytterligere skatteendringer som vil kunne bidra til å øke forskjellene i Norge, til høsten. Det er godt politisk håndverk, men det er dårlig politikk for Norge. 
Vi hadde nå trengt endringer i skattesystemet som bidrar til mer rettferdig fordeling, som bidrar til å dempe presset på oljemarkedet, som gjør noe med skatteparadisene. I stedet får vi ytterligere kutt i formuesskatt og nå også i utbytteskatt. 
Denne uken fikk vi se fordelingseffektene av de skatteendringene som her foreslås. Mens en ofte snakker om at endringer i formuesskatten skal hjelpe eiere av små bedrifter, bedriftseiere i oppstartsfasen osv., viser disse tallene at det en kanskje kan kalle normalt velstående mennesker, folk med mellom 1 mill. kr og 5 mill. kr i formue, får en hundrelapp hver i formuesskattelettelse – mens de 1 400 rikeste i Norge, 0,2 promille av befolkningen, får 326 000 kr hver: 0,5 mrd. kr i skattekutt. 
Da er mitt spørsmål: Synes statsministeren at de rikeste 0,2 promille har så store, udekkede behov at de trenger 0,5 mrd. kr i lavere skatt? 
",Audun Lysbakken,Sosialistisk Venstreparti,2016-06-01,2016-06-01
1,2015-2016,"På Høyres landsmøte sa Erna Solberg at «økonomiske politikken virker nå kraftig for å bekjempe ledigheten». «Ikke la noen fortelle dere noe annet», sa Solberg, til stor jubel fra Høyres politikere. Men titusenvis av folk i Norge kan fortelle Erna Solberg og Høyre om noe helt annet. Vanlige folk forteller om fortvilelsen over å miste jobben, som ingeniøren som til TV 2 sier om Erna Solberg at: 

«Jeg skjønner ikke hva hun snakker om. Det er nå hun må ta tak i det. (…) Det er nå, akkurat nå, det skjer». 

Eller ordføreren i Haugesund, som forteller at 

«tiltakene kommer for sent, de er for små til å få vesentlig betydning og de stanser ikke den negative spiralen. (…) tapet i skatteinntekter er så høyt at det fører til innstramninger og nye kutt som igjen fører til enda flere tapte arbeidsplasser». 

Eller presidenten i NHO, som forteller at utviklingen går i feil retning: 

«barometeret fra 1. kvartal 2016, viser hvordan krisen er i ferd med å spre seg til stort sett alle deler av landet. Oslo og Akershus begynner å nærme seg de negative markedsutsiktene som bedriftene på Vestlandet har opplevd». 

Den økonomiske politikken til regjeringen virker slettes ikke kraftig for å bekjempe ledighet, slik statsministeren sier. Vi har flere uten arbeid enn på over 20 år. Regjeringen mener at 20 mrd. kr i skattekutt skal gi flere arbeidsplasser, men på tross av rekordhøy oljepengebruk for å finansiere disse skattekuttene fortsetter arbeidsløsheten å øke. Rekordhøy arbeidsløshet er sløsing med Norges arbeidskraftsressurser. Rekordhøye skattekutt er sløsing med Norges kapitalressurser. Norge trenger en annen politikk. 
Mitt spørsmål er: Insisterer Erna Solberg fortsatt på at regjeringens politikk virker kraftig mot arbeidsløsheten, eller tar hun innover seg den alvorlige virkeligheten folk i Norge forteller om?",Trond Giske,Arbeiderpartiet,2016-06-01,2016-06-01
2,2015-2016,"Dagens Næringsliv har dei siste dagane sett søkjelyset på delar av det norske petroleumsskattesystemet og utbetalingar frå statskassa i hundremillionarsklassen til oljeselskap som vert nedlagde eller går med underskot. Ordningane DN har skrive om, som dreier seg om leiterefusjonar, der alle oljeselskap, uavhengig av om ein tener pengar, får dekt 78 pst. av leitekostnadene, og opphøyrsrefusjonsordninga, der selskap som avsluttar verksemda på norsk sokkel med underskot, får utbetalt skatteverdien av udekte underskot, vart til som eit resultat av ein NOU rundt år 2000 og vart innførte tidleg på 2000-talet. Det var nok rett i si tid. Spørsmålet er om det framleis er det. Det er nok mange andre bransjar som kan tenkja seg ei ordning der staten dekkjer 78 pst. av kostnadene uavhengig av om ein tener pengar, og ei ordning med kontantutbetaling om ein avsluttar verksemda med underskot. 
Venstre har ved fleire høve utfordra regjeringspartia og regjeringa på ein ny gjennomgang av skattereglane for petroleumsverksemda, ei ny NOU. Me meiner det er spesielt viktig når den finansielle risikoen knytt til oljeverksemd både er langt større no og utvilsamt vil auka dei neste ti åra. Kvifor vil ikkje regjeringa vera med på dette? Det kan ikkje vera slik at dagens regelverk er det 100 pst. ideelle når me ser resultata, slik DN har skrive om dei siste dagane. Og er ikkje alle tente med – som òg er spørsmål til statsministeren – meir kunnskap om og vurderingar av kva som er det ideelle skatteregimet for ei så viktig næring, sett opp mot rammevilkåra dei nødvendigvis vil møta dei neste ti åra? 
",Terje Breivik,Venstre,2016-06-01,2016-06-01
3,2015-2016,"Jeg skal glede statsministeren med å gi henne muligheten til å snakke om en av regjeringas største og viktigste prestisjesaker, nemlig kommunereformen. 
Søndag og mandag denne uka ble det gjennomført 52 folkeavstemninger om kommunesammenslåing, og her sa fire av fem kommuner nei til sammenslåing. Hittil i 2016 har det vært folkeavstemning i 130 kommuner. 87 kommuner har sagt nei. 26 har sagt ja. De resterende 17 er enten splittet eller har hatt ulike alternativ. Valgdeltakelsen har mange plasser vært høy, særlig i kommuner med stor motstand. Eksempel er Snåsa med 72 pst., Frosta 66 pst, Eidfjord 68 pst., Modalen 74 pst., Fitjar 68 pst., Hægebostad 72 pst. og Vik og Vanylven 63 pst., for å nevne noen. Innbyggerundersøkelsene viser at motstanden mot sammenslåing er størst blant de yngste innbyggerne. 
Regjeringen har gått baklengs inn i dette reformarbeidet. Istedenfor å starte med å avklare oppgaver og økonomi og deretter diskutere sammenslåing valgte regjeringen det motsatte. Kommunene fikk pålegg om å lage kart og diskutere hvem de skal slå seg sammen med, enten de ville eller ikke. De nye oppgavene som skulle komme, de kom aldri. Reformprosessen får nå massiv kritikk fra ordførere, rådmenn, kommunestyrerepresentanter og innbyggere. Folk stemmer nei og atter nei i folkeavstemninger. 
Omtalen av reformen varierer mellom «reformen vakler videre», «det er fiasko» eller «det er kaos». Men kommunalministeren er likevel tilfreds. Han mener prosessene er gode og at det tydelige nei-flertallet i et stort flertall av kommunene er som forventet. 
Deler statsministeren kommunalministerens vurdering av at reformarbeidet er vellykket, og at den massive motstanden i et stort flertall av folkeavstemningene er som forventet? 
",Marit Arnstad,Senterpartiet,2016-06-01,2016-06-01
4,2015-2016,"Det er lett å tenke seg at slaveri er noe som tilhører fortiden, at det ble avskaffet for et par hundre år siden. Men faktum er at det finnes flere slaver i verden i dag enn noen gang. En internasjonal forskningsrapport som kom ut på mandag, sier at kanskje så mange som 45 millioner mennesker blir utsatt for tvangsarbeid, sexslaveri og andre former for grov utnytting. 
Slaveri finnes også i Norge. De siste årene er det heldigvis kommet flere dommer når det gjelder menneskehandel. I en fersk Fafo-rapport dokumenteres det at det er mange barn som lever i slaveri også i Norge. Bare på litt over to år er det blitt identifisert 139 ungdommer som er mulige ofre for menneskehandel. 
Det blir lett tall, og Dagbladet kjører nå en serie som de kaller «Skyggebarna». Der får vi lov å møte enkeltmenneskene. Det er f.eks. Gloria på 16 år, som ble tvunget til å selge sex utenfor Oslo City. Det er Hannah på 14 år, som ble voldtatt av menneskesmuglere og tatt til Norge for å selge sex, eller Linda på 16 år, som måtte jobbe gratis som vaskehjelp og ble holdt fanget. Det er noen av enkeltmenneskene. 
I flere av historiene som Fafo-rapporten beskriver, kommer det fram at voksne visste – eller iallfall hadde en anelse om – hva som foregikk. De skjønte at den unge jenta på mottaket ble misbrukt som sexslave, eller at den unge gutten ble tvunget til å selge narkotika, men de gjorde ingenting. I noen tilfeller var barnevern og politi varslet, men likevel skriver Fafo at ting ikke ble gjort. Det er totalt uakseptabelt. 
Derfor er mitt spørsmål til statsministeren: Hvilket inntrykk gjør det på statsministeren når hun hører eller leser historier om at barn i vårt eget land blir utnyttet på denne måten? 
",Kjell Ingolf Ropstad,Kristelig Folkeparti,2016-06-01,2016-06-01
5,2015-2016,"I sin siste landsmøtetale sa Erna Solberg at det nå står 42 000 færre i såkalt helsekø enn da regjeringen tiltrådte. Det er blitt et fast innslag i regjeringens skryteliste. Men det at antallet som venter, har gått ned fra om lag 260 000 til om lag 220 000, sier det noe om det som virkelig teller – får de behandling?
Den siste ukens avsløringer i Dagens Medisin stiller alvorlige spørsmål ved regjeringens resultater. Vi har fått avdekket en markert endring i hvordan sykehusene registrerer pasienter som venter. Ifølge Dagens Medisin plasserer sykehusene i større grad pasienten i kø til en første konsultasjon enn i kø for en spesifikk behandling. Stikk i strid med intensjonen i lovverket kan sykehusene dermed kjapt få pasienten ut av den synlige helsekøen, som vi kan kontrollere, og over i en intern helsekø som vi ikke har tilgang til. Bare på Oslo universitetssykehus, OUS, på én klinikk, skal det befinne seg over 15 000 pasienter i såkalte interne ventelister. Pasientene holdes for narr, er den harde dommen fra pasientombudet for Oslo og Akershus, Anne-Lise Kristensen.
Ventetid er komplisert – det har jeg selv erfart. Det må håndteres med varsomhet. Det vi har hørt, er ganske skråsikre politikere som uten særlig faglig begrunnelse påstår at ventebildet er totalt endret på få år. Denne saken er alvorlig, for når du er syk, er det få ting som betyr mer enn tillit, tillit til at helsetjenesten har ditt beste øverst på agendaen, ikke styrt av politiske mål om hvilken liste du står på. Kvalitetssjefen ved Lovisenberg sykehus sier at de dramatiske endringene i ventetidene de siste tre–fire årene er «best for politikerne, ikke like bra for pasientene».
Statsministeren påstår at 42 000 færre pasienter står i kø nå enn i 2013. Er hun sikker på at disse pasientene faktisk er i gang med behandling eller er mange av dem bare flyttet til en kø som ikke er synlig i den offisielle statistikken?
",Jonas Gahr Støre,Arbeiderpartiet,2016-06-01,2016-06-01
6,2015-2016,"Flertallet i finanskomiteen har, mot undertegnedes stemme, valgt å hastebehandle spørsmålet om norsk tilknytning til EUs finanstilsyn (Prop. 100 S (2015-2016) og Prop. 101 S (2015-2016)). Avgivelse er satt til 6. juni 2016. Under behandlingen har det fremkommet ytterligere opplysninger, som forsterker behovet for at komiteen bevilger seg mer tid. Dette gjelder bl.a. de konstitusjonelle sidene, herunder spørsmålet om presedens for behandling av Norges tilknytning til andre EU-tilsyn og -byråer. Professor Eivind Smith advarte i Nationen 24. mai om at «løsningen regjeringen ønsker å få Stortinget med på, er mest en rent formalistisk omgåing av kravene til myndighetsoverføring i Grunnloven». Ifølge statsråd Aspaker i Nationen 29. mai vil denne løsningen bli malen fremover, blant annet på energi. 
Vil presidentskapet ut fra sitt ansvar etter forretningsordenen § 32 sørge for utsatt avgivelse for å få belyst de vektige konstitusjonelle motforestillingene og sikre at vedtak skjer i samsvar med Grunnloven?",Trygve Slagsvold Vedum,Senterpartiet,2016-05-31,2016-06-03
7,2015-2016,"Arkivverket har et stort behov for arkivutviklingsmidler, bare 4 mill. kroner er tilgjengelig. De har i år mottatt 55 søknader med et samlet søknadsbeløp på 24 mill. kroner. Arkivverket kan bare i særlige tilfeller gi støtte til privatarkiv.
Hva vil statsråden gjøre for å bedre finansieringen av privatarkivarbeidet?",Hege Haukeland Liadal,Arbeiderpartiet,2016-05-26,2016-06-01
8,2015-2016,"Samfunn med små forskjeller gir mennesker størst mulighet til arbeid, utdanning, velstand og trygghet, men Norge går motsatt vei. Skattepolitikken øker forskjellene, kutt i velferdsordninger rammer de som har minst, arbeidsvilkår svekkes og arbeidsledigheten er rekordhøy. Regjeringen fører en politikk som i sum øker forskjellene.
Er dette en villet utvikling fra statsministeren og regjeringens side?",Trond Giske,Arbeiderpartiet,2016-05-26,2016-06-01
9,2015-2016,"Det er et viktig prinsipp at utdanning i Norge er gratis og at unge skal ha et like godt tilbud, uavhengig av inntekt. De siste årene har antallet elever på private videregående skoler steget og stadig flere betaler for profesjonell leksehjelp. Mange foreldre har ikke råd til å betale for dette. Statsråden har i denne perioden åpnet for flere privatskoler og mer privatundervisning.
Hvilke konkrete grep vil statsråden gjøre for å stoppe denne utviklingen og sikre alle barn reelt sett like muligheter til en god utdanning?",Karianne O. Tung,Arbeiderpartiet,2016-05-26,2016-06-01
10,2015-2016,"I Statens vegvesen (SVV) sin handlingsplan for 2014-2017 lå E6 Helgeland inne, et av prosjektene er oppstart av strekningen Brattås-Lien i 2016/2017. SVV er godt i gang med planleggingen og skulle etter planen legge prosjektet ut på anbud høsten 2016 med oppstart 2017. Nå er det stor usikkerhet om dette vil skje, da man i etatenes utkast til ny NTP 2018-2029 først har en oppstart i 2018 på høy ramme og først i 2024 på middels ramme.
Kan statsråden berolige alle om at anbudet går som planlagt slik at man får en oppstart 2017?",Kjell-Idar Juvik,Arbeiderpartiet,2016-05-26,2016-06-01
11,2015-2016,"I en vurdering av norsk økonomi fra IMF understrekes det at Norge har blitt for oljeavhengig. IMF mener det er en politisk oppgave å få til en omstilling vekk fra oljeavhengigheten, og at vi trenger virkemidler som bidrar til en myk overgang til en mindre oljeavhengig vekstmodell. Nøler vi med omstillingen, vil det føre til økt arbeidsledighet over en lengre periode, ifølge IMF.
Hvordan planlegger statsråden å redusere norsk oljeavhengighet for å unngå økt arbeidsledighet?",Une Bastholm,Miljøpartiet De Grønne,2016-05-26,2016-06-01
12,2015-2016,"Det er viktig å legge til rette for at folk kan bo og jobbe i hele Norge. Slik unngår vi også unødvendig sentralisering med de utfordringer det representerer. Gjennom regjeringens sentraliseringsiver, kutt i regionale utviklingsmidler og politikk på flere andre områder går Norge nå i motsatt retning.
Vil statsråden ta initiativ for å snu denne negative utviklingen og bidra til at folk også i framtida kan jobbe - og leve - i hele landet?",Tore Hagebakken,Arbeiderpartiet,2016-05-26,2016-06-01
13,2015-2016,"I avtalen om inntektssystemet for kommunene mellom Høyre, Fremskrittspartiet og Venstre heter det at det innen utgangen av 2016 skal legges fram en plan for utflytting av statlige arbeidsplasser fra Oslo. I flere bydeler her er arbeidsledigheten høyere enn på Sør-Vestlandet, og mange familier vil rammes hvis hundrevis eller tusenvis av arbeidsplasser flyttes langt fra Oslo.
Hvordan mener statsråden at flytting av arbeidsplasser fra Oslo har noe med inntektssystemet å gjøre, og vil han trekke inn lokale myndigheter i arbeidet med utflyttingsplanene?",Jan Bøhler,Arbeiderpartiet,2016-05-26,2016-06-01
14,2015-2016,"I trygdeoppgjøret 2015 og statsbudsjettet 2016 varslet regjeringen en gjennomgang av reguleringsprinsippene for løpende pensjoner i god tid før oppgjøret 2016, for å unngå at pensjonistenes kjøpekraft går ned i flere påfølgende år, mens arbeidstakernes øker. I RNB 2016 får Stortinget kun beskjed om at reglene er uendret, og at trygdeoppgjørene ikke lenger skal til Stortinget.
Hva er regjeringens begrunnelse for at Stortinget ikke lenger skal involveres i inntektsfastsettelsen til over 1 million innbyggere?",Lise Christoffersen,Arbeiderpartiet,2016-05-26,2016-06-01
15,2015-2016,"Statlig eierskap handler om vårt felles eierskap til viktige naturressurser, om kontroll med viktig infrastruktur og om eierskap i bedrifter som sikrer verdiskaping, industriell utvikling og trygge arbeidsplasser. En av få saker regjeringen har lagt fram for Stortinget i næringspolitikken, er eierskapsmeldingen. Der ble Stortinget bedt om å gi en rekke salgsfullmakter. Heldigvis fikk langt fra alle støtte, men det ble gitt fullmakt til å selge bl.a. Telenor og Kongberggruppen.
Vil regjeringen benytte disse fullmaktene?",Else-May Norderhus,Arbeiderpartiet,2016-05-26,2016-06-01
16,2015-2016,"De fleste i Norge er enige i at kvinner og menn skal ha like muligheter. Sånn er det ikke i dag. Kvinner møter større hindringer i sine liv enn menn. Å fjerne hindringene krever politisk vilje og handling. Kutt i deltidsmidler, svekkelser av arbeidsmiljøloven og fjerning av de viktigste virkemidlene i likestillingsloven er noen eksempler på regjeringens politikk som ytterligere reduserer kvinners muligheter.
Er denne politikken et resultat av at regjeringen mener økt likestilling i samfunnet ikke er en politisk oppgave?",Anniken Huitfeldt,Arbeiderpartiet,2016-05-26,2016-06-01
17,2015-2016,"Kreftmedisin er et fag i rask utvikling, og nye behandlinger introduseres fortløpende. Mange av disse er spesialiserte og kostbare løsninger som utfordrer fellesskapets evne til å prioritere. Legemiddelindustrien begrunner høye priser med store utviklingskostnader for nye medisiner.
Hvordan og med hvilke virkemiddler kan statsråden bidra til at det viktige FoU-arbeidet ved Oslo Cancer Cluster får en forutsigbar finansiering, slik at man unngår å lene seg på enkeltaktører i industrien?",Ingvild Kjerkol,Arbeiderpartiet,2016-05-26,2016-06-01
18,2015-2016,"Få ting, om noe, er viktigere for et samfunn enn å beskytte sine barn. Likevel lever mange barn med daglige fysiske, psykiske og seksuelle overgrep. Arbeiderpartiet har øremerket 60 mill. kroner til økt etterforskningskapasitet i politiet i årets budsjett. Vår regjering innførte Barnehus i Norge, og vi stod i front for loven om avhør innen 14 dager. Nå er det snart 3 år siden statsråden tok over ansvaret for disse barna. Fortsatt er ikke lovens krav nådd.
Når vil statsråden kreve av politiet at loven oppfylles?",Kari Henriksen,Arbeiderpartiet,2016-05-26,2016-06-01
19,2015-2016,"Våre største og viktigaste naturressursar finn me i kyst- og havområda. Dette er ressursar me må sikra at fellesskapet kan ha kontroll med også i framtida. Dei som kom føre oss sikra eigarskap til vannkrafta, og det same vart gjort med petroleumsressursane. Me må ikkje sette oss i ein situasjon der me ikkje lenger har herredøme over våre fiskeressursar. I regjeringsplattforma vert det tatt til orde for evigvarande fiskekvoter.
Er dette noko statsråden har planer om å følgje opp?",Ingrid Heggø,Arbeiderpartiet,2016-05-26,2016-06-01
20,2015-2016,"Konkurranseevnen i næringslivet er avhengig av bedriftenes evne til kontinuerlig innovasjon og fornyelse. Gode klynger som tilrettelegger for samhandling mellom bedrifter, kunnskapsmiljøer, kunder, brukere og internasjonale nettverk påvirker innovasjonsevnen. Oslo Cancer Cluster er en slik klynge innen helseindustri, som nylig er blitt del av et prestisjetungt EU-samarbeid.
Hvordan vil statsråden ta initiativ til å få på plass rammebetingelser tilpasset OCC og vekstpotensial i norsk helseindustri?",Ruth Grung,Arbeiderpartiet,2016-05-26,2016-06-01
21,2015-2016,"Det store flertallet i Norge ønsker å beholde søndagen som en annerledesdag. Da regjeringen for 2 år siden ville liberalisere helligdagsfredloven, fikk den klar beskjed om at verken arbeidsgivere eller arbeidstakere i bransjen selv ønsket å søndagsåpne flere butikker. Likevel har statsråden signalisert at hun ønsker å utrede loven på nytt.
Hvorfor vil statsråden skape ny usikkerhet og bruke ressurser på en utredning kort tid etter den forrige, i stedet for å sørge for at dagens lovverk overholdes og håndheves?",Martin Henriksen,Arbeiderpartiet,2016-05-26,2016-06-01
22,2015-2016,"En styrke ved det norske arbeidslivet har vært at vi har klare ansettelsesforhold med avklart arbeidstid og lønn. Utviklingen av såkalte faste ansettelser uten lønn mellom oppdrag utfordrer dette. I Innst. 368 S (2014-2015) fastslo et enstemmig storting at lovens forarbeider støtter at lovens intensjon for faste ansettelser ikke ivaretas av disse kontraktsformene.
Hva har statsråden gjort for å følge opp dette?",Dag Terje Andersen,Arbeiderpartiet,2016-05-26,2016-06-01
23,2015-2016,"Kvinneklinikken ved Haukeland universitetssjukehus er under hardt press. Pressa økonomi har ifølgje tillitsvalde ført til ein så lav bemanning at den kan vere ein fare for pasienttryggleiken. Fylkeslegen opna i vinter tilsynssak etter bekymringsmelding frå dei tilsette. Bergens Tidende kunne 24. mai 2016 melde at tilbodet om 'Jordmor i heimen' blir avvikla i sommar, utan at det vert lagt opp til fleire barselrom.
Meiner statsråden at dette er forsvarleg barselomsorg og eit innsparingstiltak som nybakte mødrer må akseptera?",Kjersti Toppe,Senterpartiet,2016-05-26,2016-06-01
24,2015-2016,"Mitt spørsmål går til finansministeren. 
Store deler av denne spørretimen har handlet om regjeringens elendige politiske håndverk i avgiftspolitikken, som nå er i ferd med å koste tusen mennesker deres arbeidsplass, men la oss, i hvert fall for variasjonens skyld, ta en titt på skattepolitikken. 
Høyre–Fremskrittspartiet-regjeringen har siden de overtok, valgt å kutte skattene med rundt 20 mrd. kr – mest til dem med mest fra før. Så ser vi nå en situasjon med det høyeste antallet arbeidsledige som SSB noensinne har målt. Det gjør at det er mange norske familier som er i en vanskelig og alvorlig situasjon. Og det er bakgrunnen for at Arbeiderpartiet har etterlyst sterkere tiltakspakker og en regjering som gjør mer for å hindre at ledigheten stiger. 
Vi har ganske enkelt spurt både finansministeren og statsministeren hva sysselsettingseffekten av disse skattekuttene er, men uten å få svar. Til slutt spurte vi SSB, og resultatene er krystallklare: Skattekutt er dyrt, og det er ineffektivt som et virkemiddel for å skape arbeidsplasser. For kostnaden av å generere én arbeidsplass gjennom skattekutt kunne vi fått 15 nye arbeidsplasser i privat sektor ved heller å prioritere offentlige investeringer. Like etter at svaret fra SSB kom, påsto Siv Jensen at regjeringen aldri har sagt at skattekuttene er et tiltak for å bekjempe ledighet, men jeg vil minne om det Siv Jensen sa i finanstalen i fjor høst: Da fremhevet hun at et lavere skattenivå «er det fremste tiltaket for å fremme omstilling, verdiskaping og arbeidsplasser i næringslivet» – altså ikke bare ett av mange tiltak, men det fremste tiltaket. 
Spørsmålet mitt er ganske enkelt: Stiller Siv Jensen seg bak sitt eget utsagn om sitt eget budsjett, eller vil hun framover prioritere tiltak som vi nå vet virker 15 ganger mer effektivt enn regjeringens skattekutt? 
",Marianne Marthinsen,Arbeiderpartiet,2016-05-25,2016-05-25
25,2015-2016,"I forbindelse med forhandlingene om Oslopakke 3 foregår det en diskusjon om hvor høye bompengesatser det er rimelig å ta av bilister. Fremskrittspartiet gjorde kampen mot bompengefinansiert veiutbygging til en av sine høyest prioriterte saker før valget i fjor høst. Løftet var at det skulle bli slutt på bompenger hvis Fremskrittspartiet kom i regjering, Men etter at Ketil Solvik-Olsen ble samferdselsminister, slo han fast at Fremskrittspartiets løfte om å kjempe mot bompenger står fast. Videre har Solvik-Olsen som samferdselsminister uttalt: 

«Vi får ikke fjernet bompengene, men folk vil merke endringer. Framover skal bilistene måtte betale mindre i bompenger, ikke mer og mer, slik det ville blitt om FrP ikke satt i regjering.» 

Dersom full utbygging av E18 Vestkorridoren gjennomføres, viser beregninger NRK har fått tilgang til, at bompengeprisen vil bli 120 kr. Jobber en 230 dager i året, må en ut med 27 600 kr. I dagens bomring er prisen 6 624 kr i året, inkludert brikkerabatt. Det er over smertegrensen til fylkesordføreren i Akershus, Anette Solli fra Høyre. Hun uttaler: 

«Det blir for dyrt. Det er vanskelig for folk å akseptere et sånt nivå.» 

Videre: 

«Langt over smertegrensen. Vi må i stedet gå gjennom prosjektlista og bestemme oss for prioriteringer.» 

Og: 

«(...) 75 kr er mer enn nok. Vår grense går der.» 

De som kjemper for den største E18-løsningen, kjemper for høyere bompenger, ikke lavere, som statsråden hele tiden hevder at han gjør. 
Mitt spørsmål til statsråden er derfor: Har statsråden overhodet noen smertegrense for hvor mye bompenger det er greit å kreve inn fra bilistene for å bygge E18 Vestkorridoren? 
",Heikki Eidsvoll Holmås,Sosialistisk Venstreparti,2016-05-25,2016-05-25
26,2015-2016,"Mitt spørsmål går til samferdselsministeren. 
De fire borgerlige partiene har ved budsjettforhandlinger gjort mye bra for togsatsingen i Norge. Vi har fått flere avganger, og vi utnytter det systemet som vi har i dag, så godt det lar seg gjøre. 
Mange steder i Europa er jernbane og tog et godt alternativ til både biltrafikk og også til flytrafikk. Man har mange strekninger hvor toget er en reell konkurrent og det foretrukne alternativet. I Norge har vi en liten smak av dette med det nye tilbudet som SJ har mellom Oslo og Stockholm. Der er reisetiden nå gått ned med en og en halv time, og trafikken har økt med 20 pst., og man ser for seg at på strekningen fra SJs side er det et potensial der også, med ytterligere forbedringer ved at man kan ta opp mot 40 pst. av transporten, og det er et reelt alternativ til fly. 
Ved behandlingen av Nasjonal transportplan i 2009 la Stortinget til grunn at framtidig jernbane skulle bygges med en dimensjonering for 250 km i timen, og ved stortingsbehandlingen av NTP i 2013 ble en hastighet på 250 km i timen gjentatt i flere merknader. Til tross for det er det i dag, så vidt jeg vet, bare ett sted med ca. 2 km jernbane nede ved Holmestrand at man bygger med en dimensjonering for 250 km i timen. 
Da blir mitt spørsmål: Når vil samferdselsministeren sørge for at vi, når vi bygger ny jernbane i Norge, gjør det med en dimensjonering for 250 km i timen? 
",Ola Elvestuen,Venstre,2016-05-25,2016-05-25
27,2015-2016,"Bak oss ser vi Riksforsamlingen fra 1814. Der er Grunnlovens far, Falsen, som står og leser opp Grunnloven, og så er det Christie som snur seg rundt og ser først ned på presidenten, så ned på statsministerens stol og opp på slottet. 
På hver enkelt plass for alle oss representanter ligger Grunnloven. Det er en linje fra eidsvollsmennene til dagens storting og dem som styrer i dag, og Grunnloven ligger fast. 
Det mest alvorlige vi som storting kan gjøre, er å avgi suverenitet. Etter Grunnloven kan ikke norske styresmakter avgi suverenitet til et internasjonalt organ vi ikke er medlem av, som f.eks. EU. Det norske folk har jo sagt nei til EU to ganger – det er mye klokskap i det norske folk. 
Det regjeringen nå foreslår, er å legge det norske finanstilsynet under EU, gi makten over regelverk og tilsyn med norsk finanssektor og norske banker fra Stortinget til Brussel. Vi skal behandle den største suverenitetsavståelsen i nyere tid i det norske stortinget før sommeren, og det skal behandles på en hastemåte som vi ikke har sett noe lignende som, noen gang. Det behandles raskere enn et vanlig Dokument 8-forslag. Det er grundigere prosesser i Stortinget om hvor et veikryss skal legges, enn om den suverenitetsavståelsen vi nå ser – og det etter svært sterkt press fra Fremskrittspartiet og Høyre i regjering. De har sagt og de har ment at dette må presses gjennom fort, det haster, det er svært alvorlig. 
Så mitt spørsmål er: Hvorfor skal vi legge oss under det EU-regelverket, og hvorfor haster det så mye? Hvorfor kan vi ikke ha en ordentlig debatt? Frykter Fremskrittspartiet folket i denne saken? 
",Trygve Slagsvold Vedum,Senterpartiet,2016-05-25,2016-05-25
28,2015-2016,"Mitt spørsmål går til samferdselsministeren. 
Utslippet av klimagasser i Norge øker. Nye tall viser at utslippene steg med 1,5 pst. i 2015. Utslippene lå på i alt 33,9 mill. tonn i 2015 – en økning på snaut 0,8 mill. tonn fra året før. Vi kan ikke, iallfall ikke ene og alene, skylde på vedtak gjort under den rød-grønne regjeringen. En viktig grunn til økningen er selvsagt bruk av naturgass offshore. Utslippene fra utvinning av olje og gass steg alene med 2,3 pst. forrige år. 
Men også i veitrafikken har utslippene økt. Transportsektoren må ta sin del av ansvaret for å skape renere luft der folk bor og oppholder seg i hverdagen. De må kunne puste trygt i byene uten at det går på helsa løs. Derfor er jeg glad for at Kristelig Folkeparti, som følge av det gode samarbeidet vi har på ikke-sosialistisk side, har fått gjennomslag for tiltak som kan få utslippene ned, samtidig som transporttilbudet blir bedre. Etter forslag fra Kristelig Folkeparti har Stortinget vedtatt tiltak for å få mer gods over fra vei til sjø, veitransporten skal elektrifiseres med flere ladestasjoner for elbil. Det blir enklere å sykle i byene, og det skal satses på mer miljøvennlig luftfart gjennom biodrivstoff – for å nevne noe – samt kollektiv- og jernbanesatsingen som Kristelig Folkeparti også har vært en pådriver for. 
Men utfordringene er store, og mitt spørsmål er derfor: Hva innen transportsektoren vil være de viktigste forpliktelsene statsråden kan gi her og nå på vegne av regjeringen, og kan statsråden garantere at Fremskrittspartiet i regjering vil ta i bruk de virkemidlene som trengs for å oppfylle Stortingets mål om utslippskutt? 
",Hans Fredrik Grøvan,Kristelig Folkeparti,2016-05-25,2016-05-25
29,2015-2016,"Mitt spørsmål går til finansministeren. 
I går besluttet styret på Rygge sivile lufthavn at flyplassen trolig nedlegges fra 1. november. Flyplassledelsen viser til flypassasjeravgiften som Fremskrittspartiet nå vil innføre. På Siv Jensens vakt kan altså 1 000 arbeidsplasser gå tapt på Rygge. NHO refererer til 5 000–6 000 arbeidsplasser som kan gå tapt på landsbasis, og det er meningsløst i en situasjon hvor Norge har en rekordhøy ledighet. 
Arbeiderpartiet er for å bruke avgiftssystemet for å redusere klimagassutslippene, men denne flypassasjeravgiften som Fremskrittspartiet nå vil innføre, er ikke en grønn avgift. Denne passasjeravgiftens klimaeffekt er like tvilsom som denne passasjeravgiftens forhistorie. Den ble ikke til etter grundige utredninger om effekten på miljø og arbeidsplasser. Den ble til uten utredning, som også Fremskrittsparti-statssekretæren bekreftet på radioen i dag tidlig. Nå ser vi prisen for dette dårlige håndverket. Den er høy. Den kan måtte betales av 1 000 arbeidstakere på Rygge flyplass. 
Siv Jensen ser skeptisk ut, men om hun ikke tror på mine ord, kan jeg minne om hennes egne. I et svar til Stortinget skrev hun at flypassasjeravgiften er en fiskal avgift. Det er et ærlig svar. Avgiften er en fiskal avgift som verken redder klimaet eller arbeidsplasser, heller ikke er den utredet. 
Men det finnes en annen vei. I Arbeiderpartiets alternative budsjett for 2016 foreslo vi en pakke med miljøavgifter som i sum vil gi samme inntekter som flypassasjeravgiften, i tillegg til at den vil ha effekt på miljøet. Bare en økning på 25 øre i veibruksavgiften på diesel vil bringe oss halvveis i mål med å redde arbeidsplassene på Rygge. Og det er ennå ikke for sent. Stortinget har ikke vedtatt revidert budsjett. De 1 000 arbeidsplassene kan fortsatt reddes hvis Fremskrittspartiet er villig til å svelge stoltheten og snu i en sak som er kommet aldeles galt ut. 
Så mitt spørsmål er: Vil Fremskrittsparti-lederen, finansministeren, lytte til de ansatte i Østfold, se at dette er et håndverk hun kan gjøre om, og bidra til å redde arbeidsplassene på Rygge? 
",Jonas Gahr Støre,Arbeiderpartiet,2016-05-25,2016-05-25
30,2015-2016,"I spørretimen 16. mars 2016 gjorde statsministeren det helt klart at regionalisering av leveringsplikt var en svært viktig del av regjeringens fiskeripolitikk. 18. mai 2016 varsler regjeringen at den skal håndheve en leveringplikt i Mehamn, i forbindelse med diskusjonen om Findus-etablering der. Dette er svært gledelige nyheter, men stikk i strid med regjeringserklæringen og statsministerens opplysninger i spørretimen.
Hva er regjeringens fiskeripolitikk nå, og er regionalisering forkastet?",Torgeir Knag Fylkesnes,Sosialistisk Venstreparti,2016-05-19,2016-06-01
31,2015-2016,"Regjeringen har med hjelp fra budsjettsamarbeidet med Venstre og KrF økt satsingen på skolehelsetjeneste. Helsedirektoratet har utarbeidet anbefalte bemanningsnormer for skolehelsetjenesten på bl.a. ett årsverk pr. 550 elever på ungdomsskolen og ett årsverk per 800 elever i videregående skole. 
Har statsråden som ambisjon å legge til rette for at norske kommuner kan nå disse målene?",Iselin Nybø,Venstre,2016-05-19,2016-05-25
32,2015-2016,"Regjeringen innfører fra 1. juni flyseteavgiften på 88 kr per sete på kommersielle ruter. Widerøe har varslet at dette kan medføre rutekutt.
Dersom flyseteavgiften fører til rutekutt fra flyselskapene, har statsråden en plan for å forhindre et dårligere flytilbud, bl.a. i områder hvor flytransport er det eneste reelle alternativet for de reisende?",Tone-Helen Toften,Arbeiderpartiet,2016-05-19,2016-05-25
33,2015-2016,"Et av de tverrfaglige temaene som foreslås som gjennomgående i et nytt læreplanarbeid, som regjeringen har varslet i Meld. St. 28 Fag - Fordypning - Forståelse, er folkehelse og livsmestring. 
Mener statsråden at det er riktig å sikre at elever i ungdomsskolen som del av dette får opplæring i hva voldtekt er, og hvordan det anmeldes og håndteres, eller hvordan vil statsråden legge til rette for slik kunnskap?",Rasmus Hansson,Miljøpartiet De Grønne,2016-05-19,2016-05-25
34,2015-2016,"Folk som blir utsette for valdtekt skal bli tatt på alvor, både i helsevesenet og rettsvesenet. Dessverre er det alt for mange saker som blir henlagt i dag.
Kva meiner statsråden er dei viktigaste grepa ein kunne tatt for å sikre at betydeleg færre valdtektssaker blir henlagte?",Jenny Klinge,Senterpartiet,2016-05-19,2016-05-25
35,2015-2016,"Seksuell og reproduktiv helse og mødrehelse har de senere år vært en hovedprioritet i norsk bistand. Norge tok bl.a. et ansvar for de gamle tusenårsmålene 4 og 5. For to uker siden var lederen av den afghanske jordmorforeningen i Oslo for å be om økt støtte til dette arbeidet i Afghanistan.
Vil utenriksministeren sørge for fortsatt støtte til mødrehelse i Afghanistan?",Marit Nybakk,Arbeiderpartiet,2016-05-19,2016-05-25
36,2015-2016,"Seksuell trakassering, voldtekt og seksuelle krenkelser er et samfunnsproblem som må bekjempes og forebygges. Det er få andre arenaer enn skolen som kan sikre at alle barn og unge lærer om, diskuterer og reflekterer rundt kjønn, kropp, seksualitet og grensesetting.
Hvilke nye, konkrete tiltak vil statsråden gjennomføre i skolen for å forebygge seksuell trakassering og voldtekt?",Kirsti Bergstø,Sosialistisk Venstreparti,2016-05-19,2016-05-25
37,2015-2016,"200 meter av riksveg 13 mellom Granvin og Voss raste ut i vatnet onsdag 27. april. Vegen er ei av hovudferdselsårene for indre Hordaland, og blant dei viktigaste aust-vest-sambanda mellom dei to største byane i Norge. Lokalt er det no eit stort ynskje om å få vurdert lang tunnel som permanent løysing langs Granvinsvatnet. I svar til Stortinget har regjeringa ikkje svara tydeleg på om forlenging av Jobergtunnelen vil verte vurdert som eit alternativ.
Vil statsråden ta initiativ til ei slik vurdering?",Kjersti Toppe,Senterpartiet,2016-05-19,2016-05-25
38,2015-2016,"I rapport av juni 2015 om handlingsplanen mot vold i nære relasjoner viser regjeringen til at mange barn og unge utsettes for voldtekt, og at overgrepene ofte starter tidlig i barneårene, men forblir skjult. Det er viktig at slike overgrep avdekkes tidlig.
Vil statsråden ta initiativ til å endre kompetansemålene for utdanning av lærere, barnehagelærere, barnevernspedagoger, helse- og sosialarbeidere mfl., til å inkludere kunnskap om seksualisert vold og overgrep samt typiske tegn på dette?",Lise Christoffersen,Arbeiderpartiet,2016-05-19,2016-05-25
39,2015-2016,"Voldtekt er alvorlig for dem som rammes, spesielt barn og unge kan få mange vanskelige år foran seg etter slike overgrep. Omfangskartlegging viser at så mange som 5 pst. av de som voldtas, blir voldtatt når de er under 18 år. Regjeringen har valgt ikke å øremerke midler til etterforskning og avhør av voldtektsofre.
Hvordan vil statsråden konkret følge opp og sikre at kvinners anmeldelser tas alvorlig og at det settes av tilstrekkelig etterforskningskapasitet?",Kari Henriksen,Arbeiderpartiet,2016-05-18,2016-05-25
40,2015-2016,"Ifølge fleire aviser viser evalueringa til Politidirektoratet at den svært uvanlege situasjonen på Storskog i haust, då det kom rekordmange asylsøkjarar, fekk utvikla seg i fleire veker før han vart teken på alvor. Politimeisteren i Aust-Finnmark sende eit varsel allereie 9. september, og ifølge denne rapporten var politiet ikkje forberedt på tilstrøyminga, dei mangla både kompetansen, bemanninga og infrastrukturen som skulle til. Verken politiet internt eller politiet og myndigheitene såg ut til å samarbeide godt nok. No er jo dette ei foreløpig evaluering, men den teiknar likevel eit ganske tydeleg bilde: at kriseforståinga mangla i Politidirektoratet, at politisk leiing sitt leiarskap var fråverande og når det gjeld varselet frå det ytste leddet, altså politiet sjølv, på bakken, i Aust-Finnmark, vart dei ikkje vist nok tillit.

Når det gjeld dei daglege rutinane i Politidirektoratet, er det noko Politidirektoratet sjølv er ansvarleg for, men når det gjeld kriseforståinga i ein krisesituasjon, er det til sjuande og sist justisministeren som er ansvarleg for det – altså at varselet ikkje vart teke alvorleg nok tidleg nok, og at norske myndigheiter mangla tilstrekkeleg kontroll over Storskog grensestasjon over lengre tid.

Spørsmålet er kvifor det tok så lang tid for regjeringa å forstå at krisen ved Storskog var ein nasjonal krise.",Hadia Tajik,Arbeiderpartiet,2016-05-11,2016-05-11
41,2015-2016,"Spørsmålet mitt går til forsvarsministeren.

Regjeringa har varsla eit norsk militært bidrag til deltaking i kampen mot ISIL, eit bidrag i Jordan, men som ein ikkje kan sjå bort frå etter kvart òg vil operere inn i Syria. Det betyr at Noreg no vil vere tungt involvert i ein ny stor regional væpna konflikt. Vi vil ha eit bidrag i Irak og eit i Jordan og Syria.

Samtidig er det denne våren fem år sidan krigen i Libya, der Noreg deltok i ein militær operasjon med det opphavlege formålet å beskytte sivile, men som etter kvart førte fram til eit regimeskifte i Libya. Mykje kan seiast om Libya, men eg trur det kan vere mogleg å skape brei einigheit om at Libya i dag er ein av dei statane som fungerer aller dårlegast i verda, og har massive utfordringer – frå det humanitære til sjølve styret av samfunnet – utan at eg eingong skal antyde at Libya var eit spesielt lysande eksempel på eit velfungerande land før det.

Likevel er det slik at den omfattande norske militære innsatsen den våren, og mandatet rundt endringane som skjedde rundt det, ikkje har vore gjenstand for ei brei og ekstern evaluering til no, sjølv om det har vore ganske betydeleg offentleg debatt om bidraget og om tanken om ei evaluering. Eg ville vel sagt at det ville vore klokt å evaluere den innsatsen før ein no gjekk i gang med ein ny i den same regionen, men det er for seint no. Det er derimot ikkje for seint å evaluere det og trekkje lærdom av det som skjedde då, til seinare. Så spørsmålet mitt er: Vil forsvarsministeren føreslå og ta initiativ til ei brei og ekstern evaluering av det norske militære Libya-bidraget?",Bård Vegar Solhjell,Sosialistisk Venstreparti,2016-05-11,2016-05-11
42,2015-2016,"«Frihet fra overvåking er en grunnleggende verdi i enhver rettsstat.» Det er et godt sitat. Det er ikke mitt sitat, det er justisministerens sitat fra da han var stortingsrepresentant – og vi sammen sto på disse talerstolene og hadde et likt engasjement for å få stoppet datalagringsdirektivet og for å sørge for at personvernet ble løftet høyt. Da var vi mange på laget, sjøl om vi hadde for mange mot oss. Da sa også statsråden:

«Vi skryter av å være en nasjon hvor individet er fritt og rettssikkerheten godt ivaretatt. Etter min oppfatning er frihet fra overvåking en helt grunnleggende del av frihetsbegrepet.» 

Han hadde også støtte fra mange som senere har blitt statsråder, som statsråd Per Sandberg, som sa at for Fremskrittspartiet er det slik at fravær av overvåking er en del av velferden. Tord Lien sa at det handler om å beskytte mindretallet og beskytte enkeltmennesket mot overgrep fra flertallet. Statsråd Jon Georg Dale sa at Trine Skei Grande har veldig rett når hun sier at morgendagens generasjoner vil felle en dom over dette forslaget. Det ble vedtatt i Stortinget, men ble stoppet av EU.

Nå har statsråden vært statsråd i snart tusen dager. Han har fått mange av de gutta fra den debatten med på laget, innad i regjeringa. Så nå er mitt spørsmål til justisministeren: Når han har sittet og hatt makt i snart tusen dager – hvilke initiativ har statsråden tatt for å styrke personvernet i Norge? Og når han har fått de folka han hadde på laget i datalagringsdirektivdebatten, inn i regjering – hvordan har han da brukt det engasjementet for å styrke personvernet i Norge?",Trine Skei Grande,Venstre,2016-05-11,2016-05-11
43,2015-2016,"Spørsmålet mitt går til justisministeren.

Det er krevjande for politiet å skulle gjennomføre ei stor politireform samtidig som dei skal oppretthalde godt politiarbeid. Senterpartiet ønskte ei anna politireform enn den reforma som vart vedteke, fordi vi meiner det blir lagt til rette for langt større sentralisering enn det stortingsfleirtalet vil innrømme. No varslar fleire politidistrikt om at dei har for få ressursar, og somme prioriterer ope ned vinningskriminalitet fordi dei ikkje rår med alle oppgåvene. Vi får også høyre at det går utover oppfølging av meir alvorleg kriminalitet og det førebyggjande arbeidet.

Senterpartiet har problematisert dette tidlegare og åtvara mot moglege problem undervegs i gjennomføringsfasen av reforma. Eg meiner det er all grunn til å trekkje i tvil om regjeringa har lagt godt nok til rette for at politidistrikta skal kunne yte gode nok tenester til befolkninga, samtidig som dei skal gjennomføre politireforma, for ein kan jo spørje seg: Viss problema i politidistrikta ikkje har noko med politireforma å gjere, kva er då årsaka?

Framstegspartiet har stått fram som ein garantist for at politiet skulle få tilstrekkeleg med ressursar, vel å merke før dei kom i regjering. Det kan verke som om regjeringa og statsråden ikkje har vore førebudd på kor krevjande det vil bli å gjennomføre ei slik reform, og kor mykje ekstra det krev for at politiet skal kunne oppretthalde god tenesteproduksjon undervegs.

Spørsmålet mitt er som følgjer: Har det oppstått større problem enn regjeringa føresåg i gjennomføringsfasen av politireforma, eller har ikkje statsråden sørgt for at politidistrikta har nok ressursar til å klare denne fasen?",Jenny Klinge,Senterpartiet,2016-05-11,2016-05-11
44,2015-2016,"Vi skriver mai måned, og tradisjonen tro er russetida godt i gang. Og selv om en ser mange trøtte fjes for tida, er det fortsatt en uke igjen av russetida.

For de aller fleste er russetid gøy, moro – mye kjekt som skjer – men dessverre er det ikke det for alle. I fjor var det første gang Kripos kategoriserte voldtektsanmeldelser relatert til russetid. Det resulterte i elleve anmeldelser i selve russetida og noen i etterkant. Kripos uttaler at halvparten av disse grenser til overfallsvoldtekter, og av de elleve voldtektene var det tre som hadde flere enn én gjerningsmann. I tillegg til de elleve voldtektene vet vi at det er store mørketall. Altfor mange opplever ubehagelige episoder, overgrep eller voldtekt i løpet av russetida. Det ødelegger ikke bare russefeiringa, men det ødelegger og kan få alvorlige konsekvenser for resten av livet.

Også i år har vi fått melding om russ som er blitt voldtatt.

Omkring 1 000 voldtekter blir anmeldt hvert år. Som nevnt er det store mørketall. For mange er det et høyt steg å anmelde. Etterforskinga kan være en ubehagelig og vanskelig – og kanskje også en ny – belastning for ofrene. Derfor er det svært alvorlig at oppklaringsprosenten de siste årene bare er 18–25, altså henlegges omtrent 80 pst. av alle voldtektsanmeldelsene. Dette fører til at gjerningspersoner kan gå fri og kan gjenta handlinga, og det fører til en ekstra belastning for ofre.

Mitt spørsmål går til justisministeren. Jeg lurer på hva han gjør for å sikre at politiet har kompetanse, har nok ressurser og prioriterer etterforsking av voldtekter.",Kjell Ingolf Ropstad,Kristelig Folkeparti,2016-05-11,2016-05-11
45,2015-2016,"Norges forsvarsevne ble svekket fra 2014 til 2015. Det kunne dessverre forsvarssjefen konkludere med i sin årsrapport. Det var noe helt annet dagens forsvarsminister lovet før valget: Samlet sett vil våre forslag gi Forsvaret en større operativ evne enn regjeringas forslag, sa Eriksen Søreide før valget, da hun presenterte Høyres langtidsplan for perioden 2013–2016.

Det skulle også bli økt aktivitet, fikk vi høre. Høyres opplegg var så bra, og jeg siterer nåværende forsvarsminister Eriksen Søreide fra den gangen hun satt på Stortinget: Det skulle «flys mer, seiles mer og øves mer».

Realiteten er dessverre det motsatte: Sjøforsvaret seilte mindre i 2015 enn det som var planlagt. Det var 115 seilingsdøgn i minus.

Luftforsvaret øvde mindre i 2015 enn i 2014, og Hæren trente mindre i 2015 enn i 2014.

Mange trodde at forsvarsministeren skulle gyve løs på oppgaven med mer penger, slik hun hadde lovet. I stedet kom utredninger, ekspertgruppe, lange prosesser omkring Forsvarsjefens fagmilitære råd, og aldri før har en regjering brukt lenger tid på en langtidsplan. Gjennom mange og lange utredninger og kritikk av sine forgjengere forsøker forsvarsministeren å få oppmerksomheten vekk fra at hun ikke har levert. Det utredes mye, lenge, grundig og godt. Mitt spørsmål handler om en konkret lovnad forsvarsministeren kom med. Hun sa at hun ønsket en massiv økning i landmilitær evne hvis hun ble forsvarsminister. Mitt spørsmål er:

Hva har forsvarsministeren gjort for å leve opp til lovnaden om en massiv økning i vår landmilitære evne?",Anniken Huitfeldt,Arbeiderpartiet,2016-05-11,2016-05-11
46,2015-2016,"Aftenposten har den siste tiden omtalt forskjellsbehandling ved norske sykehus. Systematiske undersøkelser har vist sammenhenger mellom at pasienter med høy inntekt oftere blir operert enn de med lavere inntekt. Vi vet mye om at helse er ulikt fordelt i Norge, men vi trenger mer dokumentasjon om behandlingsutslag. Sakene bør være et kraftig varsku for statsråden.
Hvilke tiltak vil statsråden sette i gang for å avdekke og bekjempe slike forskjeller og for å synliggjøre variasjon i behandlinger?",Torgeir Micaelsen,Arbeiderpartiet,2016-05-09,2016-05-25
47,2015-2016,"I spørretimen 4. mai sa statsråden at tidlig nedsanking vil være et godt tiltak mot rovdyrtap. Beiteretten er en forutsetning for et klimavennlig og bærekraftig landbruk i hele landet og benyttes av selvstendige næringsdrivende bønder til grovfôr for sau og storfe. I Oppland er bestanden av jerv over måltallet Stortinget har fastsatt. Kun 7 av 21 jerv er tatt ut i lisensperioden. 
Hva vil statsråden gjøre for å ta ut resterende dyr før beitesesongen?",Anne Tingelstad Wøien,Senterpartiet,2016-05-04,2016-06-01
48,2015-2016,"Vi er nå inne i en tidsperiode (2010-2020) hvor asbestarbeidere med eksponering før 1980, mens bruk av asbest ennå var utbredt, har økt fare for å bli rammet av lungekreft, anslagsvis 200-400 tilfeller årlig. Tidlig oppdagelse er helt avgjørende for muligheten til å behandle lungekreft. Organisert CT-screening av tidligere asbesteksponerte arbeidere er etablert i flere land. 
Hvilke tiltak vil statsråden sette inn for at vi skal kunne ha mulighet til å oppdage og behandle lungekreft tidligst mulig i denne risikogruppa?",Jan Bøhler,Arbeiderpartiet,2016-05-04,2016-05-25
49,2015-2016,"Før stortingsvalget i 2013 var Erna Solberg klokkeklar: Norges militære evne måtte styrkes, langtidsplanen var ikke godt nok finansiert – det måtte mer penger til. Høyre var helt klare: De ville bruke mer penger enn Arbeiderpartiet – mye mer. Mange i Forsvaret så da fram til at Høyre skulle komme inn i regjeringskontorene og gjennomføre dette, for det var nettopp gjennomføringskraft som skulle være selve varemerket til denne regjeringa.
Men så kom forsvarssjefens dom etter to år med høyrebudsjetter. Han sier klart: Norges forsvarsevne ble svekket fra 2014 til 2015. Sjøforsvaret seilte mindre i 2015 enn det som var planlagt, Luftforsvaret øvde mindre, og Hæren trente mindre. Høyre kunne valgt annerledes, brukt mer på forsvar, men til alt overmål brukte regjeringa mindre penger på forsvar i 2015 enn det det lå an til i den rød-grønne langtidsplanen. Det som før valget var altfor dårlig, var etter valget umulig å oppnå.
Samtidig vet vi at den sikkerhetspolitiske situasjonen i verden har endret seg. Vi har sett endringer i Russland, ISIL har vært på frammarsj, vi har sett terrorangrep mot flere europeiske byer. Det burde tilsi mer penger til forsvar. Mitt spørsmål er: Tar statsministeren ansvar for at Norges forsvarsevne er svekket på hennes vakt?",Anniken Huitfeldt,Arbeiderpartiet,2016-05-04,2016-05-04
50,2015-2016,"Hele Stortinget stiller seg bak intensjonen om å bekjempe terrorbevegelsen ISIL, men fra SVs side er vi veldig bekymret for det konkrete oppdraget regjeringen er i ferd med å påta Norge når det gjelder trening av syriske soldater.
Alt ved dette oppdraget ser ut til å være uklart. Vi vet at de amerikanske treningsoppdragene som er gjennomført allerede, har vært en dundrende fiasko. Det er veldig vanskelig å få en tydelig beskjed fra regjeringen om hvordan dette norske militære bidraget skal kunne gjøre en forskjell, og det gjør at det er naturlig å tro at regjeringen nok en gang først og fremst agerer for å få det norske flagget på bordet hos amerikanerne, uten å ha en tydelig strategi for hvordan dette skal kunne bidra til en bedre utvikling i Syria.
Det er uklart hvem vi skal trene, det er uklart hvem vi skal arbeide sammen med, det er uklart hvem som har invitert oss, det er uklart hvorfor regjeringen tror at dette kan gjøre en forskjell nå. Og når ingen av disse spørsmålene er besvart, er det vanskelig å forstå at regjeringen og stortingsflertallet allerede nå kan si ja til å bruke av våre knappe militære ressurser på dette oppdraget.
Mitt spørsmål er: Hvordan i all verden kan regjeringen si ja til et militært oppdrag som det er åpenbart at regjeringen vet veldig lite om hvordan vil bli seende ut i praksis?",Audun Lysbakken,Sosialistisk Venstreparti,2016-05-04,2016-05-04
51,2015-2016,"Paris-avtalen ble inngått i desember i fjor, og vi er snart gjennom det første halve året vi skal måles på hvordan vi følger opp avtalen og våre forpliktelser – det gjelder også for Norge.
Det er riktig og viktig at sammenlignet med i forrige periode utøver et borgerlig flertall på Stortinget en betydelig mer ambisiøs klimapolitikk. Vi styrker forskning og ulike støtteordninger, enten det er miljøteknologiordninger, det er Enova, det er ved å styrke jernbane, eller det er ved bedre kollektivsatsing – og vi går inn for at man skal ta Statens pensjonsfond utland ut av kull. Det er avgiftsomlegginger som gjør at biogass og biodrivstoff blir mer konkurransedyktig, og man delegerer miljømyndighet. Senest i går ble saker om miljøsoner delegert til kommunene.
Likevel: Er det ett område hvor vi virkelig har behov for en mer tydelig politikk, så er det i klimapolitikken, der vi trenger en mye tydeligere ledelse og systematisk arbeid, ikke minst for næringslivet, slik at man skal vite hva man skal forholde seg til med den omleggingen og omstillingen vi må ha i årene framover når vi skal nå vårt mål om å redusere våre utslipp med 40 pst. sammen med EU fram mot 2030. Da er det sånn at alle saker som kommer fra regjeringen, må henge sammen og ha det samme målet, enten det er Nasjonal transportplan, statsbudsjettene eller – nå sist – energimeldingen, for slik er det ikke i dag. Energimeldingen er veldig tydelig med hensyn til hva som er målene i EU, men ikke hvordan vi skal nå våre egne mål.
Da blir mitt spørsmål til statsministeren: Er statsministeren enig i beskrivelsen, og hva vil statsministeren gjøre for at alle saker som regjeringen legger fram, forholder seg til klimamålet i 2030? Og kan hun fortelle hvordan disse skal nås?",Ola Elvestuen,Venstre,2016-05-04,2016-05-04
52,2015-2016,"Mange kommuner drøfter kommunereform. Noen steder sier de ja, andre steder sier de nei. Mange har folkeavstemning, andre steder har de innbyggerundersøkelse. Med andre ord: Vi er midt oppe i en viktig lokaldemokratisk prosess.
I et svar til meg i spørretimen den 16. mars sa statsministeren:
«Vi baserer oss på den reformen som er behandlet i Stortinget. Den har frivillighet som grunnlag». 
Hun vektla i samme spørretime at hun har stor respekt for folkeavstemninger, stor respekt for folket og for lokale folkevalgte.
Med de krumspring som regjeringen har gjort i inntektssystemet for kommunene, kan en jo spørre seg hvor frivillig reformen føles for mange. Så mange som sju av ti ordførere sier til NRK at de føler seg presset i sammenslåingsdebatten. Likevel fortsetter en å si at dette skal være frivillig.
Så opplever vi at en såkalt prosessveileder fra Fylkesmannen i Vest-Agder skal være med Høyre-ordføreren i Lindesnes for å prøve å overtale det flertallet i kommunestyret som vil respektere folkeavstemningen, til allikevel ikke å respektere folkeavstemningen og forandre mening. Og i Buskerud presenterer Fylkesmannen nå egne kommunekart som uten videre fjerner to tredjedeler av kommunene i fylket, lenge før de lokale prosessene er gjennomført. Med den respekten som statsministeren sier at hun har for lokale folkevalgte, antar jeg at hun reagerer sterkt på det.
Er det fortsatt regjeringens mål at dette skal være en frivillig reform? Og på hvilken måte vil statsministeren sørge for at statlige embetsmenn ikke overstyrer lokaldemokratiet og de lokale prosessene som vi er midt oppe i?",Marit Arnstad,Senterpartiet,2016-05-04,2016-05-04
53,2015-2016,"Kristelig Folkeparti vil fortsette å ha fokus på det største samfunnsproblemet vi har nå, som er arbeidsledigheten. Det betyr noe for den enkelte, det betyr noe for livskvalitet, det betyr noe for fellesskap, det betyr noe for familiene som rammes, og ungene som hører at mor og far snakker om dette, og det betyr noe for samfunnet fordi vi ikke får bruke de ressursene vi egentlig har.
Det er alvorlig at arbeidsledigheten er så høy som 4,6 pst. Sysselsettingen har falt mest i oljenæringen, men også i industri rundt. Mange bedrifter melder at de fortsatt har nedskjæringsbehov, og mange enkeltfamilier lever med denne trusselen over seg hver dag. Tradisjonell industri har nytt godt av en lav kronekurs, men selv om næringslivet noen plasser ser ut til å klare seg godt, er det deler av landet som ikke greier seg så godt og hvor ledigheten rammer ekstra hardt, og det er Sør-Vestlandet. Årsaken er betydelige nedbemanninger i oljeindustrien, som er en av de avgjørende hovedarbeidsplassene i regionen. Boligbyggingen går ned fordi arbeidsledigheten går opp.
Hvis vi ikke setter inn dedikerte tiltak mot arbeidsledigheten på Sør-Vestlandet, vil den feste seg, og vi vil senere ha større behov for å sette inn nye tiltak. Mitt spørsmål til statsministeren er: Vil regjeringen komme med strakstiltak dedikert til Sør-Vestlandet, og ikke minst til de unge, i revidert nasjonalbudsjett?",Olaug Vervik Bollestad,Kristelig Folkeparti,2016-05-04,2016-05-04
54,2015-2016,"For en uke siden kom tallene som viser at Norge nå har 135 000 arbeidsløse, og det er det høyeste tallet Statistisk sentralbyrå noen gang har målt. Arbeiderpartiet har lenge bedt regjeringen om å gjøre mer for å bekjempe den voksende ledigheten og se det som et nasjonalt problem, og har understreket at det at vi har denne høye ledigheten i deler av landet, må ses på som en utfordring for hele landet. Det er en personlig krise for dem som er rammet, men det er også en nasjonal krise når vi har de høyeste tallene som noen gang er målt.
Fra regjeringen hører vi at dette gjelder noen områder og noen sektorer. Men det er viktig å gå inn i disse tallene og se bak dem, for tall og prosenter har ikke ansikter. Det er mennesker vi snakker om, og det vi nå ser konturene av, bør bekymre oss.
I skyggen av den oljerelaterte arbeidsledigheten ser vi økende ungdomsledighet, unge som ikke har gjennomført videregående opplæring. Dette er ikke ledige ingeniører og fagarbeidere, dette er ungdom som aldri har jobbet i oljenæringen. Blant unge under 24 år som har grunnskole som sitt høyeste utdanningsnivå, er det nå 17 pst. som er arbeidsledige. Det er 40 pst. mer enn på samme tid i fjor. Blant unge voksne mellom 20 og 29 år har andelen som ikke er i arbeid, økt med 8 prosentpoeng siden 2008. Totalt 72 000 personer under 30 år er verken i jobb eller under utdanning. Den akutte økningen i arbeidsledigheten på Sør- og Vestlandet kommer på toppen av en voksende inkluderingsutfordring i norsk næringsliv og arbeidsliv.
Statsministeren sier at regjeringens økonomiske politikk nå virker kraftig for å bekjempe ledigheten. Men jeg ønsker å spørre: Når vi ser at 72 000 unge verken er i jobb eller under utdanning, og vi kan forvente at kanskje 15 000–20 000 faller ut av videregående utdanning i løpet av denne tiden, vil Erna Solberg fremdeles beskrive kampen mot ledigheten blant de unge som vellykket?",Jonas Gahr Støre,Arbeiderpartiet,2016-05-04,2016-05-04
55,2015-2016,"Miljødirektoratet anbefaler Dalen gruver i Brevik som deponi for farlig organisk avfall. Stortinget venter på en stortingsmelding om avfallspolitikk og den sirkulære økonomien, som skal gjennomgå avfallspolitikken og hvordan man best kan redusere mengdene farlig avfall og resirkulere. 
Vil statsråden sørge for at stortingsmeldingen om avfallspolitikk og sirkulær økonomi blir fremmet før en langsiktig plan for uorganisk farlig avfall og et eventuelt nytt deponi bestemmes?",Rasmus Hansson,Miljøpartiet De Grønne,2016-05-04,2016-05-11
56,2015-2016,"Justis- og beredskapsdepartementet har ansvaret for politiets oppfølging av lovbrudd. 
Hvordan opplever statsråden at politiet følger opp de åpenbare lovbruddene som begås av Rema hver søndag, og hva tenker statsråden om at enkeltaktører i denne bransjen ikke har resepekt for gjeldende regelverk?",Hanne Thürmer,Kristelig Folkeparti,2016-05-04,2016-05-11
57,2015-2016,"Alle kjedene som har åpnet butikker på søndager, har brukt millioner av kroner på å følge lov om helligdager og helligdagsfred.
Hvordan ser statsråden på at et av Norges største selskaper skaper en helt ny og utfordrende konkurransesituasjon ved åpenlyst å bryte loven hver søndag,  og at de også har annonsert at de vil gjøre det i pinsehøytiden?",Line Henriette Holten,Kristelig Folkeparti,2016-05-04,2016-05-11
58,2015-2016,"I det siste er det avdekket at flere dagligvarekjeder bryter lov om helligdag og helligdagsfred, ved på ulike måter ikke å forholde seg til reglene for søndagsåpne butikker.
Hvordan vil statsråden sørge for at butikkenes lovbrudd ikke fortsetter, og at det ikke utvikles en rettstilstand på kant med dagens lov, som det heller ikke er flertall for i Stortinget?",Anette Trettebergstuen,Arbeiderpartiet,2016-05-04,2016-05-11
59,2015-2016,"I grunnlagsdokumentet for Nasjonal transportplan 2018-2029 kjem det fram at 476 personar har omkome i samband med bruk av fritidsfartøy i perioden 2002 til 2015. Me har gjennom fleire år heldigvis opplevd markant nedgang i talet på drepne og hardt skadde i biltrafikken. 
Kva tiltak vil statsråden setja i verk for å styrka sjøtryggleiken for fritidsfartøy, og vil statsråden, som fleire fritidsbåtorganisasjonar har peika på, vurdera ei eiga 'ulukkesgruppe' som eitt av grepa for å betra tryggleiken for dei som ferdast i fritidsbåt?",Magne Rommetveit,Arbeiderpartiet,2016-05-03,2016-05-11
60,2015-2016,"Foreldre/pårørende og fosterforeldre med omsorg for barn med funksjonsnedsettelser og utviklingsforstyrrelser møter for ofte et barnevern med manglende kompetanse. Dette har vært påpekt gjentatte ganger av f.eks. Autismeforeningen i Norge. Metodikk knyttet til barnets utfordringer blir ofte ikke benyttet, istedenfor brukes utilstrekkelig barnevernfaglig metodikk. Dette kan få fatale konsekvenser for barna det gjelder.
Hva vil statsråden gjøre for å øke kompetansen og endre praksisen til barnevernet i møte med disse barna?",Freddy de Ruiter,Arbeiderpartiet,2016-05-03,2016-05-11
61,2015-2016,"På et debattmøte mandag 25. april kom OUS-direktør Erikstein med den positive nyheten om at Oslo universitetssykehus (OUS) vil prioritere å bygge nytt lokalsykehus på Aker parallelt med at Oslo kommune bygger ny storbylegevakt der, og at forprosjektet vil kunne starte alt 1. desember i år. Statsråden har tidligere sagt at han er åpen for nytt lokalsykehus på Aker, dersom helseforetaket går inn for det.
Vil statsråden nå støtte OUS' plan om å prioritere lokalsykehus på Aker og følge opp dette på eiermøter framover?",Jan Bøhler,Arbeiderpartiet,2016-04-28,2016-05-04
62,2015-2016,"Det er tverrpolitisk enighet om å transportere mest mulig gods sjøveien.
Hvilke grep har statsråden tatt, og hvilke grep vil han ta for å få fortgang i arbeidet med å øke andelen gods som fraktes med båt?",Kjell-Idar Juvik,Arbeiderpartiet,2016-04-28,2016-05-04
63,2015-2016,"Hva vil regjeringen gjøre for å sørge for at bestandsmålene for rovvilt som ligger over avtalens måltall, kommer ned på avtalte måltall slik at rovviltforlikets todelte målsetting om fortsatt beitebruk i hele landet sikres?",Anne Tingelstad Wøien,Senterpartiet,2016-04-28,2016-05-04
64,2015-2016,"Fylkesmannen i Telemark har gjennomført tilsyn med forsvarleg pasientbehandling ved overbelegg ved Sykehuset Telemark HF. I utkast til rapport, datert 21. april 2016, er det konstatert tre avvik. Sykehuset Telemark HF har eit periodevis uforsvarleg høgt pasientbelegg, dei har ikkje sikra forsvarleg oppfølging av såkalla 'satelittpasientar' og manglar styringsverktøy for å registrere og overvake pasientbelegg.
Vil statsråden redegjere for Stortinget om situasjonen ved Sykehuset Telemark HF?",Kjersti Toppe,Senterpartiet,2016-04-28,2016-05-04
65,2015-2016,"Mitt spørsmål er til utenriksministeren. 
Vi lever i en global brytningstid. Maktforhold i verden er i endring. Men enkelte ting er konstant. Geografien har ikke endret seg. Norges plassering på verdenskartet: store havområder mot nord, grense mot Russland. For Norge må nordområdene være og forbli vårt viktigste strategiske satsingsområde. Det er i vår egeninteresse å bevare disse områdene som et lavspenningsområde. Vi tjener på mer samarbeid og kontakt, ikke mindre. 
Jeg vil gi min fulle støtte til regjeringens kritikk av Russland og protester mot den folkerettsstridige annekteringen av Krim. Og jeg støtter sanksjonene hundre prosent. Mitt spørsmål handler ikke om å utfordre dette, men om hva vi gjør utover dette. For samarbeid må fylles med nytt innhold og nye tiltak. Næringsutvikling, miljøforvaltning, utnytting av havressurser, samferdsel, forsvar og forskning i nord handler ikke bare om distriktspolitikk. Det handler om å utvikle nasjonens egeninteresse, og det er viktig politikk for hele Norge. Og det må følges opp med engasjement. Fra dialog til handling, sa regjeringen da de lanserte sin nordområdesatsing. Men hva går egentlig handlingen ut på? Ett konkret redskap er det regionale Barentssamarbeidet. I Nordlys i dag spør en ansatt ved Norges arktiske universitet, Campus Kirkenes om vi har gjort nok. Han sier det er gode grunner i dag til å utvikle gamle og nye former for samarbeid. 
Mitt spørsmål er: Hva har regjeringen gjort for å styrke Barentssamarbeidet? 
",Anniken Huitfeldt,Arbeiderpartiet,2016-04-27,2016-04-27
66,2015-2016,"Mitt spørsmål går til kunnskapsministeren, for han har gjennom en ny forskrift innført en ny fraværsgrense i videregående opplæring som skal gjelde fra og med kommende skoleår. Grensen vil gjelde fravær fra timer i enkeltfag, ikke elevenes totale fravær, og elever som har mer enn 10 pst. fravær i et fag, vil ikke få karakter i faget. 
Den største utfordringen i videregående er at alt for mange elever ikke fullfører. Årlig er det 15 000 norske ungdommer som slutter skolen før de har fullført og bestått videregående opplæring. 
Forrige uke lanserte to Fafo-forskere en bok som heter «De frafalne», der de undersøker årsakene til dette og viser at det er et veldig sammensatt bilde. Det handler om lav motivasjon, det handler om mangel på godt grunnlag fra tidligere i utdanningen, mistrivsel, psykiske problemer, vanskelig hjemmesituasjon – veldig forskjellige situasjoner. Noen elever har aldri trivdes, og for dem oppleves det som en lettelse å droppe ut. De to forskerne mener vi må være pragmatiske. Strategien må være å bringe flest mulig lengst mulig. Det synes jeg er godt sagt. Men da må vi ha dyktige lærere og rektorer som jobber slik, som tilrettelegger, stiller krav, jobber tålmodig for å få elevene ett og ett skritt i riktig retning av et fullført vitnemål – altså å følge opp i stedet for å gi opp. En statisk fraværsgrense kommer til å ødelegge for disse lærerne. Det kommer til å bety at de tvinges til å gi opp eleven når eleven passerer et gitt antall timers fravær. Ikke minst blir det et stort problem på yrkesfag, der det finnes mange enkeltfag med lavt timetall. 
Derfor er det så mange nå – skoleforskere, rektorer, lærere – som frykter at den rigide grensen statsråden er i ferd med å innføre, kan føre til økt frafall. Det er en veldig alvorlig bekymring, og mitt spørsmål til statsråden er derfor: Kan han garantere at den nye fraværsgrensen ikke vil gi økt frafall i videregående opplæring? 
",Audun Lysbakken,Sosialistisk Venstreparti,2016-04-27,2016-04-27
67,2015-2016,"Ærede president: For ikke så veldig lenge siden hadde vi en likestillingsdebatt her i Stortinget, og vi vet alle at det også er store likestillingsutfordringer innen utdanning. Mange velger fortsatt tradisjonelt, og derfor har vi få kvinner i mange mannsdominerte yrker og for få menn i mange kvinnedominerte yrker. 
Dette er en utfordring av mange grunner, bl.a. fordi mange av disse yrkene skal jobbe med både menn og kvinner, og fordi menn og kvinner kan tilføre yrket ulike ting. Ett eksempel kan være helsesøster. En helsesøster skal være der for alle skolens elever, både for jentene og for guttene. Kanskje er det da slik at ikke alle gutter føler det helt naturlig å ta turen innom kontoret til helsesøster for å snakke om det som er vanskelig. Og det er et problem for samfunnet at av 3 300 helsesøstre i Norsk Sykepleierforbund er det bare 5 menn. 
Noen ganger sitter jeg med en følelse av at vi som samfunn synes det er viktigere at voksne folk som går gjennom sikkerhetskontrollen på en flyplass, ikke skal måtte bli kontrollert av det motsatte kjønn, enn vi synes det er at elevene våre skal møte helsesøstre av begge kjønn – slik at alle elever kan føle seg komfortable med den de skal snakke med om det aller vanskeligste de står oppe i. 
Et annet eksempel på en utdanning med skjev kjønnsbalanse er psykologi. Her er det et stort flertall kvinner som blir tatt opp og uteksaminert, og psykologene skal behandle et utvalg av hele befolkningen, både kvinner og menn. 
Da likestillingsmeldingen ble behandlet i Stortinget tidligere denne måneden, ble det vedtatt at regjeringen skal utrede utforming og innføring av ekstrapoeng til gutter og jenter som søker på studier der det f.eks. er 80 pst. eller mer av det motsatte kjønn. En slik ordning er ikke nødvendigvis enkel, for den medfører at en kandidat med dårligere karakterer blir foretrukket utelukkende på bakgrunn av kjønn. For dem det gjelder, oppleves det urettferdig, men det er allikevel viktig for samfunnet at vi får begge kjønn representert. 
Hva tenker statsråden om det vedtaket Stortinget har gjort, og hvordan vil han følge det opp? 
",Iselin Nybø,Venstre,2016-04-27,2016-04-27
68,2015-2016,"Tenk deg scenarioet at Frankrike har fått ny regjering, og så skal den nye franske EU-ministeren på sitt første møte i Brussel, er litt spent, går inn, møter EU-kommissæren og begynner med å si: Pardon, pardon! Beklager, beklager at den forrige franske regjeringen sto opp for fransk matindustri, fransk landbruk, franske arbeidsplasser. Det er et helt utenkelig scenario at en fransk statsråd noensinne ville gjort noe slik. Men da Høyre-statsråd Vidar Helgesen reiste til Brussel høsten 2013, så var det første han gjorde når han hadde møte med sine motparter der, å si: Unnskyld, unnskyld! Den forrige norske regjeringen sto opp for norsk landbruk, for norsk matindustri, for norske arbeidsplasser. Det skulle de ikke ha gjort! 
Men så var det heldigvis slik at et stortingsflertall her mannet seg opp og sa nei til at Norge skulle flagge ut industri og arbeidsplasser til EU. 
Og nå er vi da i gang med en ny tollforhandling mellom Norge og EU. Så mitt spørsmål til den nye europaministeren er: Vil hun bryte med linjen fra forgjengeren, eller vil hun – som han – ønske å gi store konsesjoner, slik at norske arbeidsplasser og norsk næringsmiddelindustri må flagge ut? 
",Trygve Slagsvold Vedum,Senterpartiet,2016-04-27,2016-04-27
69,2015-2016,"Mitt spørsmål går til utenriksministeren. 
Vi har før i denne sal diskutert hvordan palestinske selvstyremyndigheter belønner dem som begår terror mot Israel. Barth Eide, Brendes forgjenger, tok opp dette med de palestinske selvstyremyndighetene og krevde at ordningen måtte opphøre – noe som også ble lovet. Det er ikke småsummer vi her snakker om. Det er flere hundre millioner kroner årlig som altså går til personer som har begått terror i Israel. Og jo mer alvorlig terrorangrepet har vært, jo mer lønn har man fått. 
Hvis man går litt systematisk igjennom det, hylles det også av personer og grupperinger som står selvstyremyndighetene svært nær, og man oppfordrer skoler og andre organisasjoner til å oppkalle fotballturneringer, basketballturneringer og hva det enn skulle være, i terroristenes navn. Dette er vi kjent med. 
Hva har man gjort fra palestinernes side? Jo, man har bare skrudd ned et skilt med «Ministeriet», og så har man skrudd opp et annet med «Fangekommisjon» – men det er de samme pengene som går til akkurat de samme personene, og som etter min og Kristelig Folkepartis mening undergraver det som skal bygge fred mellom Israel og Palestina. 
Så mitt spørsmål er: Hvilke konsekvenser mener utenriksministeren at dette må få for den norske bistanden til de palestinske selvstyremyndighetene? 
",Hans Olav Syversen,Kristelig Folkeparti,2016-04-27,2016-04-27
70,2015-2016,"Siden Høyre og Fremskrittspartiet tiltrådte i regjering i 2013, har arbeidsløsheten i Norge økt dramatisk, med 50 pst. flere ledige. 134 000 nordmenn er nå uten jobb. Det er det høyeste tallet på 23 år. Ungdom rammes hardest, det er ungdomsledigheten som øker mest – ungdom som møter voksenlivet uten mulighet til å få seg jobb, inntekt og klare seg selv.
Nær halvparten av dem som ble arbeidsløse i fjor, hadde kun grunnskole som høyeste fullførte utdanning. Samtidig går hver fjerde ungdom ut av skolen uten fullført videregående skole. Det er 15 000 nye ungdommer for hvert kull som stiller bakerst i arbeidsløshetskøen.
Det kreves kraftfull innsats og nytenkning for å sørge for at mange flere kan lykkes i skolen og få den kompetansen som trengs i et veldig tøft arbeidsmarked. I denne situasjonen er det kunnskapsministeren går ut og sier at tiden for de store reformene er over. På tross av at Høyre og Fremskrittspartiet bruker mer oljepenger enn noen regjering før dem, har de ikke råd til å satse, ifølge Røe Isaksen.
Arbeiderpartiet er dypt uenig. Dessverre får Høyre og Fremskrittspartiet her i salen flertall for å stoppe våre forslag til nye reformer. Da vi foreslo 33 tiltak for å reformere yrkesopplæringen og gi flere lærlingplass, stemte Høyre og Fremskrittspartiet det ned. Da vi foreslo å øremerke støtten til skolehelsetjenesten, øke innsatsen mot mobbing og gjøre alle elever trygge, stemte Høyre og Fremskrittspartiet det ned. Når vi foreslår en ny stor reform med tidlig innsats i skolen, en lese-, skrive- og regnegaranti, slik at alle starter skoleløpet godt, stemmer Høyre og Fremskrittspartiet det ned.
Hva er grunnen til at Røe Isaksen og Høyre går imot disse nye, store satsingene og reformene som kan hjelpe elever i skolen til å fullføre?
",Trond Giske,Arbeiderpartiet,2016-04-27,2016-04-27
71,2015-2016,"Tvang er en alvorlig inngripen. Norge topper Europa-statistikken på bruk av tvang. FN og Europarådet har gjentatte ganger tatt dette opp. Nå dokumenterer VG at Helsedirektoratet har feilinformert, og at det faktisk er økt bruk av tvang og ikke mindre. Helsedirektoratet kan heller ikke si når de vil være i stand til å rapportere rett. VG viser også til store geografiske forskjeller i bruk av tvang.
Når kan Stortinget forvente å få rett informasjon om bruk av tvang, og hvordan vil statsråden sikre mindre bruk av tvang?",Ruth Grung,Arbeiderpartiet,2016-04-27,2016-05-04
72,2015-2016,"Det pågående arbeidet med langtidsplan for Forsvaret kan komme til å få store konsekvenser for kulturtilbudet i landet vårt. Forsvarets musikkorps, som i tillegg til å ha en viktig seremoniell og kulturell betydning i Forsvaret og for forsvarskulturen også er et viktig ansikt utad for Forsvaret mot det sivile samfunn om i så måte en viktig kulturaktør.
Har statsråden, med det overordnede ansvar for kultur i Norge, noen formening om at den kulturelle infrastrukturen kan bli vesentlig endret?",Hege Haukeland Liadal,Arbeiderpartiet,2016-04-26,2016-05-04
73,2015-2016,"Islendingene er vesentlig bedre enn Norge å sikre at fiskeindustrien bruker hele fisken. Næringens fremtid er å utnytte alt råstoffet. I en tid der Norge mer enn på lenge trenger kraftfull satsing på nye arbeidsplasser og økt verdiskaping, trenger vi offensiv politikk og støtte fra myndighetene for å fremme innovasjon og nyskaping.
Hvordan vil statsråden bidra til økt sysselsetting og verdiskaping gjennom utnytting av hele fisken, og hvor fort vil arbeidet komme i gang?",Torgeir Knag Fylkesnes,Sosialistisk Venstreparti,2016-04-21,2016-05-04
74,2015-2016,"I langtidsplanen til Sørlandet sykehus HF er det planlagt å kutte 400 årsverk. Stortinget har bedt regjeringen sørge for at de regionale helseforetakene starter en prosess med å flytte mer av den elektive kirurgien i foretaket til akuttsykehusene.
Mener statsråden at Sørlandet sykehus' plan er i tråd med målsettingene regjeringen har for pasientenes helsetjeneste, og hva ser statsråden for seg at Sørlandet sykehus bør desentralisere slik Stortinget har bedt om?",Kjersti Toppe,Senterpartiet,2016-04-21,2016-05-04
75,2015-2016,"Kva er grunngjevinga for at statsråden valde å instruere Miljødirektoratet til å gje løyve til ekstraordinær felling av bjørn på eigedommen til leiaren av Nord-Trøndelag Høgre, Anders Kiær?",Bård Vegar Solhjell,Sosialistisk Venstreparti,2016-04-21,2016-05-04
76,2015-2016,"Den rekordhøge arbeidsløysa har store kostnader. Tusenvis av menneske vert permanent uføre og hamnar utanfor arbeidslivet. Samstundes forsvinn kompetansen og reduserer Noreg si evne til langsiktig omstilling. Regjeringa si største satsing mot arbeidsløysa er skattekutt. Det er over to år sidan regjeringa fjerna arveavgifta og gjorde dei fyrste kutta i formuesskatten.
Kan statsministeren leggje fram tal som viser kor mange arbeidsplassar som er skapt som følgje av desse kutta?",Hadia Tajik,Arbeiderpartiet,2016-04-21,2016-04-27
77,2015-2016,"I statsbudsjettet for 2016 ble det vedtatt å redusere prisen på NSBs måneds- og årskort med 20 pst., og det ble satt av 41,4 mill. kroner. I sitt svar på skriftlig spørsmål fra representanten Sivertsen svarer statsråden 20. januar i år at han gjør det han kan for at budsjettvedtaket skal bli effektuert så raskt som mulig. Jeg har ikke registrert at det har blitt varslet noen prisreduksjon på NSBs måneds- og årskort ennå.
Kan statsråden gi en oppdatering av status og videre framdrift i denne saken?",Sverre Myrli,Arbeiderpartiet,2016-04-21,2016-04-27
78,2015-2016,"Sør-Vestlandet rammes av økende ledighet. Mange bedrifter har vært gjennom flere runder med nedbemanning, og bl.a. i maritim sektor er en rekke bedrifter i ferd med å miste verdifull kompetanse de trenger for å kunne skape nye og bedre løsninger. Stadig flere etterspør strakstiltak i form av tiltakspakker. Det fikk vi også høre da vi i forrige uke hadde samråd med næringslivet i statsrådens hjemby Bergen.
Ser statsråden at det er et stort behov for motkonjunkturtiltak som kan holde sysselsettingen oppe i denne situasjonen?",Else-May Norderhus,Arbeiderpartiet,2016-04-21,2016-04-27
79,2015-2016,"Den rekordhøye arbeidsledigheten rammer ansatte i både petroleumsnæringen og offshorerelatert næringsvirksomhet hardt. Økt arbeidsledighet er verken bra for den enkelte eller for samfunnet. Det trengs en nasjonal satsing for å holde aktiviteten oppe og kompetansen ved like, og det er på høy tid at regjeringen kommer med mottiltak. Vi trenger tiltak knyttet til leting, feltutvikling, vedlikehold og plugging av brønner.
Hvilke tiltak vil statsråden ta initiativ til for å øke aktiviteten på norsk sokkel?",Eirin Sund,Arbeiderpartiet,2016-04-21,2016-04-27
80,2015-2016,"Maritim næring er særlig rammet av redusert aktivitet offshore. Dersom skip som bestilles til norsk fergetransport og nærskipsfart tar i bruk ny teknologi, kan det bidra til aktivitetsøkning i den norske maritime klyngen. Altså mer miljøvennlig teknologi, større inntjening og flere arbeidsplasser på en gang. Arbeiderpartiet vil at staten skal bruke sin forbrukermakt og i en overgangsfase dekke merkostnader ved bruk av ny teknologi i fergeanbudet. 
Hvorfor vil ikke regjeringen støtte dette?",Jette F. Christensen,Arbeiderpartiet,2016-04-21,2016-04-27
81,2015-2016,"Ledigheten i Agder øker. Flere yrkesgrupper rammes. Regjeringen bruker 20 mill. kroner på å sentralisere og byråkratisere ordningen med regionale utviklingsmidler og kutter dem med 300 mill. kroner mens gryteklare prosjekter i Agder står i kø. Fengsler i Mandal og Froland, oppgradering av skoler i Vennesla og Flekkefjord, lokale veier i f.eks. kunne gitt lokale arbeidsplasser raskt.
Mener statsråden at mer byråkrati og kutt på 300 mill. kroner er virksomme tiltak for å skape arbeidsplasser raskt i Agder?",Kari Henriksen,Arbeiderpartiet,2016-04-21,2016-04-27
82,2015-2016,"I Sunnhordland har arbeidsløysa stige med 82 pst. frå mars 2015 til mars 2016. I Stord kommune er det 7 pst. brutto arbeidsløyse. Flest ledige er det i industriarbeid og bygg og anlegg, men arbeidsløysa breier seg også sterkt til andre bransjar. I ei tid med vanskeleg marknadssituasjon for petroleumsbaserte næringar er det viktig med førebyggjande tiltak mot arbeidsløyse. Bedriftsintern opplæring, BIO, aukar bedriftene si omstillingsevne.
Kvifor får nå bedrifter på Vestlandet avslag på sine søknadar om midlar til BIO?",Magne Rommetveit,Arbeiderpartiet,2016-04-21,2016-04-27
83,2015-2016,"Norge har gode forutsetninger for å bli en viktig leverandør av miljøteknologiske løsninger. I Arbeiderpartiets alternative budsjett foreslo vi å bevilge 1 mrd. kroner til miljøteknologiordningen, 116 mill. kroner mer enn regjeringens budsjettforslag. Arbeidsledigheten i Norge er nå den høyeste på over 20 år. Sør-Vestlandet er hardt rammet. Situasjonen krever politisk handling.
Med dette bakteppet, hvorfor vil ikke regjeringen bli med på denne miljøteknologiordningsatsingen?",Hege Haukeland Liadal,Arbeiderpartiet,2016-04-21,2016-04-27
84,2015-2016,"Mange arbeidstakarar, særleg på Vestlandet, er blitt oppsagde på grunn av regjeringa sin motstand mot å betre permitteringsreglane. Framleis er spørsmålet om finansiering uklart, og det kan sjå ut som regjeringa forsøker å skyve delar av kostnadane med lengre permittering over på dei allereie hardt pressa bedriftene. Arbeiderpartiet har foreslått å redusere arbeidsgjevarane sin eigenandel frå 10 til 5 dagar.
Kor ille må situasjonen i arbeidsmarknaden bli før statsråden kan tenkje seg å vurdere dette forslaget?",Fredric Holen Bjørdal,Arbeiderpartiet,2016-04-21,2016-04-27
85,2015-2016,"Regjeringen fjernet i 2015 ferietillegget for dagpengemottakere. En dagpengemottaker som mottar en årlig ytelse på 300 000 kroner får etter dette et tap på 28 500 kroner i året.
Hvorfor mener regjeringen det er rettferdig at de som mister jobben, også skal rammes ytterligere gjennom kutt i dagpengene?",Dag Terje Andersen,Arbeiderpartiet,2016-04-21,2016-04-27
86,2015-2016,"Hvordan sikrer statsråden at ansatte i Nav oppnår tidlig kontakt med ungdommer som har avbrutt videregående opplæring, for å unngå passivitet og for å kunne komme tidlig i gang med veiledning og tiltak?",Kirsti Bergstø,Sosialistisk Venstreparti,2016-04-21,2016-04-27
87,2015-2016,"Sørlandet er hardt rammet av stor ledighet, og det er stort behov for tiltak på kort sikt. Regjeringen har frem til nå inntatt en passiv holdning til denne prekære situasjonen. Under finanskrisen la Stoltenberg-regjeringen fram en tiltakspakke for kommunene med motkonjunkturtiltak, noe som var svært vellykket. Fylkesstyret i KS Agder, som nå er bekymret, sendte 15. april en detaljert liste fra kommunene til regjeringen med ca. 1,2 mrd. kroner i prosjekter som kan iverksettes som motkonjunkturtiltak.
Hva vil statsråden svare KS Agder?",Odd Omland,Arbeiderpartiet,2016-04-20,2016-04-27
88,2015-2016,"Reiselivet har mange viktige arbeidsplasser i distrikta. Dette kjem ikkje av seg sjølv. Næringa må ha langsiktigheit og forutsigbarheit, og treng drahjelp for å forlenge sesongane. Så langt har regjeringa sitt bidrag vore å auke momsen, kutte marknadsføringsmidler, og manglande breibandssatsing. Leiar i NHO Reiseliv har fleire gonger peikt på breiband som det aller viktigaste for å sikre desse arbeidsplassane.
Medan vi venter på reiselivsmeldinga, kva vil statsråden gjere for å trygge reiselivsarbeidsplassar i distrikta?",Ingrid Heggø,Arbeiderpartiet,2016-04-20,2016-04-27
89,2015-2016,"Regjeringen har kuttet skattene med over 21 mrd. kroner, mest for dem som har mest fra før. Regjeringen har begrunnet denne prioriteringen med at dette skal gi økt verdiskaping og sysselsetting. Arbeiderpartiet har tidligere påpekt at regjeringen bruker 50 mill. kroner om dagen på skatte- og avgiftsendringer, samtidig som det har blitt 50 nye arbeidsledige hver eneste dag.
Hva er sysselsettingseffekten av de skattekuttene regjeringen har gjennomført så langt?",Torstein Tvedt Solberg,Arbeiderpartiet,2016-04-20,2016-04-27
90,2015-2016,"Økte målpriser har vært en sentral del av de to siste jordbruksoppgjør.
Hvordan vil resultatet av forhandlinger om internasjonale avtaler kunne påvirke muligheten til å øke målprisene i kommende jordbruksoppgjør?",Geir Pollestad,Senterpartiet,2016-04-14,2016-04-27
91,2015-2016,"I Aftenposten 14. april sier Pakistans ambassadør at norske myndigheter bør overvåke hvordan moskeer og andre trossamfunn bruker den offentlige støtten, at imamer bør snakke norsk i prekener og foredrag m.m. Mange med bakgrunn i Pakistan lytter til og støtter ambassadøren.
Vil regjeringen følge opp hennes viktige initiativ ved å legge inn forutsetninger om at imamer skal ta kurs for å bruke norsk i moskeen, at hatpredikanter ikke skal inviteres når støtte til moskeer, andre trossamfunn og religiøse organisasjoner tildeles?",Jan Bøhler,Arbeiderpartiet,2016-04-14,2016-04-27
92,2015-2016,"Vi har nylig sett tv-bilder fra Øst-Tyrkia, der krigen mellom myndighetene og PKK rammer sivilbefolkningen sterkt. I Oslo har kurdere demonstrert mot den tyrkiske regjeringens bombing av sivile mål.
Vil utenriksministeren ta situasjonen opp med tyrkiske myndigheter?",Marit Nybakk,Arbeiderpartiet,2016-04-14,2016-04-27
93,2015-2016,"Har regjeringen gitt konsesjoner til EU i forbindelse med de pågående artikkel 19-forhandlingene, og hvor mange arbeidsplasser anslås eventuelt å gå tapt i Norge som følge av disse konsesjonene?",Trygve Slagsvold Vedum,Senterpartiet,2016-04-14,2016-04-27
94,2015-2016,"Det er tidligere satt av 86 mill. kroner til ny adkomst til Haakonsvern for å bedre trafikkforholdene, øke kapasiteten og sørge for nødvendig sikkerhet og trygghet. Men planforslaget tar ikke høyde for den planlagte økte ubåtkapasiteten og sikkerhetsavstanden til Briggen-befalsforlegning.
Vil statsråden sørge for økte rammer slik at adkomsten ivaretar Forsvarets sikkerhetskrav og får en funksjonell løsning tilpasset planene for Sjøforsvaret og Nordens største marinebase?",Ruth Grung,Arbeiderpartiet,2016-04-14,2016-04-27
95,2015-2016,"Mitt spørsmål går til kulturminister Linda Hofstad Helleland. 
Først vil jeg starte med å gi statsråden honnør for at hun har klart å lande en løsning som bidrar til mer åpenhet rundt pengebruken hos idretten, samtidig som hun nå tydelig har slått fast at breddeidretten og frivilligheten lokalt skal skjermes og ikke bli utsatt for mer byråkrati og rapportering. Det er bra, og det støttes. 
Men jeg er også opptatt av hvordan regjeringen bruker pengene sine. Er det noe breddeidretten og frivilligheten landet rundt virkelig lider under, så er det etterslepet på oppussing og bygging av idrettsanlegg. Hvis bygda mangler hall, så blir det ikke noe håndballmiljø. Hvis det ikke finnes skøytebaner, ja så blir det ikke noe hockeylag. Så enkelt og så vanskelig er det. Anlegg for rundt 2,4 mrd. kr er godkjent og venter på penger. 
Arbeiderpartiet har bragt idretten inn på statsbudsjettet og startet med å kutte etterslepet med 400 mill. kr i fjor, som en start på en femårig plan. I regjeringens 2016-budsjett var det ikke satt av en krone til idrettsanlegg. Idretten landet rundt var ikke bare skuffet, men også overrasket, for det har ikke manglet på løfter. Da denne regjeringen sa nei til et nytt vinter-OL, skulle det i stedet komme et løft for norsk idrett. Det har ikke skjedd. Idretten har ikke fått en krone over statsbudsjettet, slik representanter for regjeringen skapte forventninger om. Tvert imot har denne regjeringen prioritert skattekutt framfor idrett til barn og unge. 
Synes statsråden det er greit å love breddeidretten over hele landet opprusting og bygging av anlegg for så ikke å levere? 
",Anette Trettebergstuen,Arbeiderpartiet,2016-04-13,2016-04-13
96,2015-2016,"Dette er et hovedspørsmål til Ketil Solvik-Olsen. 
Forrige tirsdag var jeg og statsråden på elbusstur i Oslo, og det var til og med sånn at vi kunne lade mobiltelefonene våre inne på bussen. Det var Siemens og Volvo som hadde laget bussene, og de mener at de kan regne seg fram til at det er lønnsomt for Oslo å få inn hurtigladende elbusser på en rekke ruter. En rekke andre elbussprodusenter er også klare til å levere i konkurransen. Det krever mer investering i ladeinfrastruktur og busser, men det kutter all lokalforurensing, kutter alle klimagassutslipp og har lavere driftskostnader. 
Statsråden var også der, og han holdt en standard festtale om hvor fint det var med teknologi og hvor fint det var med markedet som framskaffet slike busser. Men ekte teknologioptimister tar nullutslippsteknologien i bruk, vi snakker ikke bare om den i festtaler. For hvorfor kommer selskapene til Oslo? Jo, det er fordi byen har vedtatt at all kollektivtrafikk skal være nullutslipp innen 2020, og de får det til fordi de har fått tid til å planlegge dette – vedtaket ble fattet i 2010. 
Den 3. februar for over et år siden vedtok Stortinget enstemmig med utgangspunkt i et forslag fra SV følgende: 

«Stortinget ber regjeringen sørge for at kollektivtrafikken i 2025 som hovedregel benytter null- eller lavutslippsteknologi eller klimanøytralt drivstoff.» 

Jeg har ikke sett statsråden være rundt og messe for dette med det samme engasjementet som han f.eks. har hatt for konkurranseutsetting av NSB. Derfor spør jeg statsråden: Hva har han foretatt seg for å sørge for at fylkene, som har ansvar for det meste av kollektivtilbudet, skal følge opp dette vedtaket? Har statsråden overhodet gitt beskjed til fylkene om at all kollektivtrafikk skal gå på lav- eller nullutslippsteknologi innen 2025?",Heikki Eidsvoll Holmås,Sosialistisk Venstreparti,2016-04-13,2016-04-13
97,2015-2016,"Mitt spørsmål går til barne- og likestillingsministeren. 
I januar kom det tall fra SSB som viste at antall barn som lever under fattigdomsgrensen, har økt fra 84 000 til 92 000 bare det siste året. Statsråden har selv uttalt at dette er tall som kommer til å fortsette å stige. 
Barnefattigdom er blant vår tids største samfunnsproblem. Det må bekjempes tidlig og på mange måter – det for at vi ikke skal få en vedvarende stor gruppe mennesker uten sosial mobilitet, som ikke tar utdanning, som ikke får fast jobb og som vil måtte leve med sosiale stigmaer. 
Statsråden oppnevnte i fjor et utvalg som bredt skal gå gjennom barnefamilievelferdsordninger. De økende forskjellene viser at mange av ordningene ikke fungerer etter det som opprinnelig var intensjonen. Hva er målet med å bruke så mange ressurser på barnefamiliene? Det er vel ikke å skape økonomiske incentiver kun for enkelte typer familiekonstellasjoner? Det er vel heller ikke å kaste penger etter dem som allerede har mer enn nok? Målet bør være å gi alle barn de samme muligheter og sørge for at man ikke allerede i barnets første leveår konstruerer utenforskap som aldri går over. 
Statsministeren sa i sin tale til Høyres landsmøte at barnehage gir størst gevinst for barn fra vanskeligstilte familier. Hun oppfordret kommunene til å banke på dørene til familiene som ikke benytter barnehageplass. Barnehagen fungerer nemlig som utviklings- og integreringsarena, hvor barn får lære språk og sosiale ferdigheter – en trygg base som gir stabilitet til barn som har det ustabilt hjemme. 
Regjeringen bruker ofte begrepet «tidlig innsats». I de aller første leveårene legges viktige premisser for hvordan resten av livet blir. Derfor er det et paradoks at vi bruker store summer på ordninger som kontantstøtte og barnetrygd og smører dem tynt utover, slik at alle får litt, men få får akkurat det de virkelig trenger. 
Mitt spørsmål til statsråden er derfor: Vil statsråden vurdere å inntektsdifferensiere noen universelle støtteordninger til barnefamilier, f.eks. barnetrygden, og erstatte dem med målrettede tiltak som gratis full barnehageplass til alle barn fra lavinntektsfamilier – også i de yngste aldersgruppene?",Abid Raja,Venstre,2016-04-13,2016-04-13
98,2015-2016,"Mitt spørsmål går til samferdselsministeren. 
Fremskrittspartiet drev valgkamp i 2013 på at Fremskrittspartiet de neste ti–femten årene ville bruke 455 mrd. kr mer til samferdsel. Fremskrittspartiet skulle fjerne bompenger, og de skulle fjerne byråkrati. 
Vi ser at bevilgningene på samferdselsområdet i hovedsak følger de linjene som ble trukket opp av forrige regjering, selv om vi ser at investeringer til jernbane nå ligger under 2014-nivå. På veisiden er det vel mest beskrivende å si at vi nå går og venter på prosjekt etter prosjekt – og det er ikke bare Stortinget som venter, det gjør også folk ute. Vi ser at organisasjonskartet i samferdselssektoren kompliseres ytterligere. Det betyr flere byråkrater på sikt. Og vi ser at bompengebransjen fortsatt er en bransje i vekst og utvikling, som bompengeselskapenes paraplyorganisasjon så treffende sier. Det er langt fra ambisjoner og snakk til konkrete resultat. 
Jeg skal ta for meg ett konkret eksempel, bompengesektoren. Det var bred enighet i salen om at vi skulle få ned antall bompengeselskap her i landet. Målet var å få ned antallet fra 47, som er dagens antall, til rundt 5 selskap. Det ville ha vært en avbyråkratiseringsreform, men reformen er fortsatt i det blå. Da stiller jeg spørsmålet til samferdselsministeren: Hva er årsakene til at vi ennå ikke har sett denne reformen, som hele det politiske Norge støtter? 
",Janne Sjelmo Nordås,Senterpartiet,2016-04-13,2016-04-13
99,2015-2016,"Mitt spørsmål går til statsråd Hofstad Helleland, og det vil handle om spillpolitikk. 
Kristelig Folkeparti er glad for at regjeringen vil bevare enerettsmodellen, og vi har en viktig sosialpolitisk begrunnelse for denne. Vi ser også fram til å behandle den bebudede stortingsmeldingen om spillpolitikk her i Stortinget. Men mens vi venter, forutsetter vi at regjeringen bevarer enerettsmodellen og sikrer etterlevelse av norsk lovverk. Det er helt avgjørende at storting og regjering aktivt opprettholder vernet av spilleavhengige og deres pårørende, gjennom enerettsmodellen. 
Vi vet at konkurransen fra aktører utenfor Norges grenser er stor, og at mange utenlandske spillselskap jobber svært målrettet mot det norske markedet for å sikre seg kunder. Dette skjer på tross av forbud mot å reklamere for spill som ikke har tillatelse til å drive i Norge, og mye av den ulovlige reklamen er helt eller delvis produsert av norske aktører. Norske reklamebyråer og mediebyråer bidrar til å lage annonser og kampanjer som bryter eller omgår det norske reklameforbudet. 
Actis har nylig fått gjort en juridisk utredning der Advokatfirmaet Hjort konkluderer med at det etter deres vurdering er mulig innenfor gjeldende regelverk å reagere mot norske aktører som gir bistand til eller markedsfører pengespill uten tillatelse i Norge. Det er vel ganske åpenbart for de fleste at flere aktører, enten det er spilltilbydere, medier, reklamebyråer eller andre, er med på å undergrave forbudet mot markedsføring av lotterier og pengespill som ikke er tillatt i Norge. 
Ingen av oss kan sitte stille og se på bevisst undergraving av norsk lovverk. Spørsmålet mitt til statsråden blir: Hvordan ser regjeringen på medvirkning til å lage spillreklame for aktører utenfor enerettsmodellen? Og vil regjeringen forsvare norsk lov, sikre at norsk lov følges, og sikre at enerettsmodellen ikke uthules? 
",Geir Jørgen Bekkevold,Kristelig Folkeparti,2016-04-13,2016-04-13
100,2015-2016,"Mitt spørsmål går til samferdselsministeren. 
Stoltenberg II-regjeringen startet tidenes samferdselsløft. Når samferdselsministeren årlig erklærer seg som budsjettvinner, er det fordi han har et solid grunnlag å støtte seg på, nemlig Meld. St. 26 for 2012–2013, Nasjonal transportplan 2014–2023. Det er godt å ha med seg dette dokumentet i veska når statsråden skal på budsjettkonferanse. Ved å følge denne planen blir han automatisk en budsjettvinner, kun slått av regjeringens egne skattekutt til dem som har mest fra før. 
Stortingsrepresentantene Ketil Solvik-Olsen og Siv Jensen lovte i august 2013 å kutte byråkratiet med 15 mrd. kr for å bruke skattebetalernes penger bedre. Nå viser realitetene at samferdselsminister Solvik-Olsen har endt opp som byråkratiminister Solvik-Olsen, for det motsatte skjer både i departementets kontorer og i underliggende etater. Selv Riksrevisjonen har kritisert regjeringen for overforbruk av konsulenttjenester. I sin iver etter å framstå handlekraftig har det viktigste mantraet nå blitt å splitte opp enheter, lage kompliserte organisasjonskart og bygge opp parallelle organisasjoner og direktorater med mer byråkrati – gamle og ideologiske løsninger som altså var moderne på 1990-tallet. Bare i 2015 brukte Nye Veier AS 60 mill. kr uten å bygge en eneste meter vei. Et lite innspill til statsråden kan være at han kanskje burde ha vært litt mer opptatt av å følge opp egne valgløfter. 
Mitt spørsmål til samferdselsministeren er derfor følgende: Mener statsråden at mer byråkrati og årelange kontrakter til godt betalte konsulentselskaper virkelig er å bruke skattebetalernes penger bedre? ",Karianne O. Tung,Arbeiderpartiet,2016-04-13,2016-04-13
101,2015-2016,"Statsminister og statsråder har hyllet Oslo Cancer Cluster (OCC) som en ledende internasjonal klynge innen forskning og utprøving av ny kreftmedisin. Likevel har OCC fått avslag fra Innovasjon Norge på støtte fra ordningen Global Center of Expertise, og har også fått beskjed om at støtten fra Norwegian Center of Expertise vil falle bort fra 2017. Det oppgis at dette skyldes styringssignaler fra eierne.
Hvordan vil regjeringen sørge for at hyllesten til OCC følges opp med støtte som kan sikre fortsatt drift og utvikling?",Jan Bøhler,Arbeiderpartiet,2016-04-07,2016-04-13
102,2015-2016,"Mobbing er et utbredt problem i den norske skolen, og noe som kan være vanskelig å håndtere. I dag skal skolen fatte enkeltvedtak i mobbesaker, men det finnes ingen krav til at skoleledelsen skal ha kompetanse på feltet.
Hva synes statsråden om å inkludere mobbetematikk i skolelederutdanning, slik at hver skole har nok kompetanse til å oppdage og håndtere mobbing på en god måte?",Pål Farstad,Venstre,2016-04-07,2016-04-13
103,2015-2016,"Ifølge opplæringsloven skal skoleledere ha pedagogisk kompetanse og 'nødvendige lederegenskaper'. Det finnes ingen formelle utdanningskrav utover dette. Det er opprettet rektorutdanninger flere steder i landet, med tilbud om videreutdanning i skoleledelse. Det er innført kompetansekrav til lærerne. Skoleledelsen har det overordnede faglige, pedagogiske og administrative ansvaret for elevene.
Hva tenker statsråden om behovet for en opptrapping av skoleleder- og rektorutdanningene?",Ola Elvestuen,Venstre,2016-04-07,2016-04-13
104,2015-2016,"Noreg har dei siste ti åra bygd opp eit sterkt miljø på utdanningsforsking. Med den nye forskrifta frå rammeplanutvalet for grunnskulelærarutdanningane vil det vere umogeleg for lærarstudentar å ta mastergrad i pedagogikk eller spesialpedagogikk, og dei kan difor heller ikkje avansere til ph.d. eller sjølv bli lærerutdannarar.
Kva vil statsråden gjere for å sikre dei pedagogiske forskingsmiljøa etter implementeringa av ny forskrift for rammeplan for grunnskulelærarutdanninga?",Terje Breivik,Venstre,2016-04-07,2016-04-13
105,2015-2016,"Vi har sett en stor økning i andelen psykiske plager og lidelser som stress, angst og depresjon blant unge, og spesielt jenter. Forebygging og tidlig oppdagelse av slike symptomer er viktig i et folkehelse- og samfunnsøkonomisk perspektiv. Klasserommet er en godt egnet arena for dette, og læreren vil kunne spille en sentral rolle.
Hvordan vil den nye lærerutdanningen sette lærere i stand til å oppdage og håndtere psykiske og psykosomatiske plager og lidelser hos elever?",Ketil Kjenseth,Venstre,2016-04-07,2016-04-13
106,2015-2016,"Ifølge den nye forskriften utviklet av rammeplanutvalget for grunnskolelærerutdanninger vil det ikke lenger være mulig å spesialisere seg i pedagogikk eller spesialpedagogikk. Den femårige lærerutdanningen vil gi masterkvalifikasjon, men fordypningen må være i et såkalt 'undervisningsfag'. Statsråden har uttalt at Ludvigsen-utvalgets 'Fremtidens skole' ikke skal få en sentral plass i utdanningen.
Er statsråden bekymret for konsekvensen av mangel på spesialpedagoger framover?",Iselin Nybø,Venstre,2016-04-07,2016-04-13
107,2015-2016,"I Nasjonal helse- og sjukehusplan vedtok Stortinget at stadleg leiing skal vere hovudregelen på norske sjukehus. Helse Møre og Romsdal HF har vedtatt å ikkje innføre stadleg leiing.
Meiner statsråden at det at eit heilt føretak ikkje innfører stadleg leiing på nokon av sine sjukehus, er i tråd med Stortinget sitt vedtak, og vil statsråden gripe inn overfor dei føretak som ikkje innfører stadleg leiing på sine sjukehus?",Kjersti Toppe,Senterpartiet,2016-04-07,2016-04-13
108,2015-2016,"Mitt spørsmål går til næringsministeren. 
Norsk økonomi er i en krevende situasjon, og vi har rekordhøy arbeidsledighet. Nå trengs en regjering som skjønner at vi må ha en aktiv næringspolitikk. Før valget i 2013 snakket regjeringspartiene mye om at de skulle komme med nye ideer og bedre løsninger, men hvor ble disse av? 
Regjeringen somler med å levere i næringspolitikken. Allerede i 2014 utfordret jeg næringsministeren på om regjeringen hadde en plan for å møte den dramatiske situasjonen vi så tegn til i leverandørindustrien. Statsråden ville vente og se. Siden den tid har pilene bare pekt én vei. Når det gjelder permitteringsreglene, har regjeringen slept føttene etter seg før det endelig kom endringer, og det på en hviledag. Næringsministeren er forbausende passiv. Hvor blir det av industrimeldingen Stortinget bestilte for over et år siden? Hvor blir det av bioøkonomistrategien Stortinget ba regjeringen legge fram i fjor? Nå er vi i april, og disse sakene lar fortsatt vente på seg. 
I Arbeiderpartiet laget vi en industristrategi med en rekke gode forslag. Hvis regjeringen mangler nye ideer, er de velkomne til å ta en kikk på denne. Vi la 125 mill. kr inn i vårt alternative statsbudsjett til satsing på bioøkonomien. Reiselivsmeldingen skrives nok i ledige stunder, men når blir den ferdig? 
De nye løsningene ser ut til å vente på seg, mens en rekke folk må stille seg i ledighetskøer. Nå kom varsel om 500 nye oppsagte i Aibel, 700 i oljeselskapet FMC og tredje runde med oppsigelser i National Oilwell. Det er nå stort behov for konkrete tiltak på kort og lang sikt. 
Hvorfor bruker regjeringen så lang tid på å komme til Stortinget med alle disse viktige næringspolitiske sakene, i tider der det er et ekstra stort behov for en aktiv næringspolitikk for å redusere arbeidsledighet, skape verdier og skape nye arbeidsplasser? 
",Else-May Norderhus,Arbeiderpartiet,2016-04-06,2016-04-06
109,2015-2016,"Mitt spørsmål er til næringsministeren. 
Skatteparadisene truer velferdsmodellen vår, og både fattige og rike land frarøves ufattelige verdier. Denne uka sprakk som kjent Panama Papers, som virkelig viser råskapen i den moderne kapitalismen. I Norge har mange reagert kraftig på at DNB, der staten er deleier, har formidlet sine kunder til skatteparadis. 
Hvor mange statlig eide selskap opererer i eller er i befatning med skatteparadis, og hvor store summer er det snakk om? 
",Snorre Serigstad Valen,Sosialistisk Venstreparti,2016-04-06,2016-04-06
110,2015-2016,"Hovudspørsmålet går til arbeidsministeren. 
Endringar i arbeidslivet er ikkje noko nytt. I dag er dei likevel meir omfattande enn før, dei skjer raskare, og dei vert forsterka av tøff konkurranse mellom bedriftene. Etterspurnaden etter arbeidskraft er i nokre bransjar større enn det den norske arbeidsmarknaden kan dekkja, og gjennom den opne, frie arbeidsmarknaden i Europa er tilgangen på arbeidskraft nærmast uavgrensa. 
Ein del av denne arbeidskrafta som me nyt godt av, er i ein så utsett situasjon at dei vanskeleg kan vareta rettane sine. Allmenngjeringslova har eit tosidig føremål. Lova skal på ei side sikra utanlandske arbeidstakarar løns- og arbeidsvilkår som er likeverdige med vilkåra norske arbeidstakarar har. Samtidig skal ho hindra konkurransevriding til ulempe for den norske arbeidsmarknaden. Heilt sidan me fekk dei fyrste landsomfattande tariffavtalene, har me hatt prinsippet om at når arbeidsgjevar sendar arbeidstakarar på oppdrag, skal arbeidsgjevar dekkja kostnadene. 
I vinter har me, i kontrast til dette, m.a. i Bergens Tidende kunna lesa om fleire saker der verksemder vert registrerte ved oppdragsstaden og arbeidstakarane vert tilsette på staden, med føremål å unngå kostnader til reise, kost og losji. Kombinasjonen av såkalla lokalt tilsette og gjennomsnittsutrekning av arbeidstida medfører ein kraftig konkurransefordel for verksemdene, sidan dei kan utvida driftstida ved gjennomsnittsutrekning av arbeidstida og samtidig unngå dekking av reise, kost og losji. Praksisen er etter arbeidsmiljølova lovleg, og Arbeidsretten har gjennom dommen i Langset-saka i fjor godteke denne typen konstruksjonar. Samstundes fører denne praksisen til at arbeidstakarane får dårlegare arbeidsvilkår, og me kan ikkje undervurdera at dette er ei utvikling som i auka grad òg vedkjem norske arbeidstakarar og norske verksemder. 
Så spørsmålet er: Korleis vil statsråden følgja opp denne utviklinga, slik at føremålet med lova vert vareteke? 
",Terje Breivik,Venstre,2016-04-06,2016-04-06
111,2015-2016,"Mitt spørsmål går til kommunal- og moderniseringsministeren. 
På Kommunal- og moderniseringsdepartementets hjemmesider er det en rekke publikasjoner som skal være til hjelp for kommuner som arbeider med kommunereformen. Noen av dem er utgitt av departementet. Nationen hadde den 1. april 2016 en lengre artikkel om bruk av folkeavstemninger og meningsmålinger i kommunereformen. Dette er et politisk stridsspørsmål. Svært mange mener det bør gjennomføres folkeavstemninger, og at det er det mest demokratiske, og fram til kommunereformen kom har det vært vanlig praksis. 
Av artikkelen framgår det at det i en veileder som Kommunal- og moderniseringsdepartementet tilbyr kommunene, anbefales bruk av meningsmålinger framfor folkeavstemninger, og at den er utarbeidet av TNS Gallup. 
Hvordan vil statsråden forklare at et selskap som har økonomisk interesse av at flest mulig kommuner velger meningsmålinger, har fått i oppdrag å utarbeide en slik veileder i et politisk stridsspørsmål? 
",Heidi Greni,Senterpartiet,2016-04-06,2016-04-06
112,2015-2016,"Mitt spørsmål går til næringsministeren: Vi har de siste dagene sett mange oppslag knyttet til det som nå kalles Panama Papers, og hvor også en av våre store banker, DnB, som er delvis statseid, har vært en hyppig nevnt institusjon i denne sammenheng. 
Staten er som kjent deleier i mange selskap, og det er jo ikke det eneste selskapet som nå har vært i fokus, med et klart negativt fortegn, hvor også staten er inne som eier. Jeg nevner Statoil, korrupsjonsanklager i Angola, og Telenor, korrupsjonsanklager i Usbekistan, og Hydro, korrupsjonsanklager i Tadsjikistan. 
I statens ti prinsipper for god eierstyring står det blant annet, i det andre prinsippet: «Det skal være åpenhet knyttet til statens eierskapsutøvelse og selskapets virksomhet». Og i prinsipp 10 står det: «Selskapet skal arbeide målrettet for å ivareta sitt samfunnsansvar.» Så nevnes det en rekke kriterier, bl.a. spørsmål knyttet til antikorrupsjon og åpenhet, og så kommer det en setning som jeg synes det er viktig å ta med i denne sammenheng: Tradisjonelt har begrepet «samfunnsansvar» vært ment å omfatte forhold som ligger ut over det å overholde lover og regler. 
Statsråden var selv meget klar i sitt innlegg, da denne meldingen ble behandlet, på at man skal forsterke statens forventninger på disse punktene. 
Så i lys av dette er det kanskje et opplagt spørsmål: Hvordan mener statsråden at statens intensjon, som vedtatt i nevnte prinsipper for god eierstyring, etterleves i de aktuelle selskapene? 
",Hans Olav Syversen,Kristelig Folkeparti,2016-04-06,2016-04-06
113,2015-2016,"Mitt spørsmål går til arbeidsministeren, som er hjertelig velkommen til Stortinget. Arbeidsministeren har vært etterlengtet, fordi full sysselsetting er det viktigste spørsmålet i samfunnet – etter Arbeiderpartiets syn – og en stor utfordring, som vi nå har felles. 
Regjeringas viktigste tiltak så langt har vært skattelette, mest til de rikeste, 18,5 mrd. kr – 50 mill. kr hver dag i året – som vi går glipp av i skatteinntekter. De arbeidsledige har fått kutt i sin økonomi. Nærmere 2 mrd. kr mer skal de arbeidsledige bidra med til statskassa – eller få mindre fra statskassa. 
Siden regjeringa overtok, har det hver eneste dag vært 45 som har mistet jobben. Det har gjort at vi har en historisk høy ledighet. De siste tallene fra Statistisk sentralbyrå viser 134 000 arbeidsledige i Norge, 4,8 pst. Mens ledigheten går ned i andre land, går den opp i Norge. 
Når vi kan fastslå at regjeringas politikk så langt ikke har virket, hva vil statsråden nå gjøre for å redusere ledigheten? 
",Dag Terje Andersen,Arbeiderpartiet,2016-04-06,2016-04-06
114,2015-2016,"Statsråden kom med følgende utsagn i Bergens Tidende 1. april 2016: 'Politikerne har lagt rammevilkårene for hvordan denne næringen skal vokse, og HI skal dele ambisjonene for de vedtakene.' 'HI skal legge til grunn at det er forsvarlig, og da må de lage modeller som gjør det forsvarlig å nå de målene.' 
Hvorfor ønsket ikke fiskeriministeren å trekke tilbake disse konkrete utsagnene i Bergens Tidende da temaet var til debatt i Stortinget 5. april?",Torgeir Knag Fylkesnes,Sosialistisk Venstreparti,2016-04-06,2016-04-13
115,2015-2016,"Statsminister Erna Solberg er leder av regjeringens forskningsutvalg.
Er de meningene om forskning på oppdrettsnæringen generelt og de krav til Havforskningsinstituttets forskning spesielt som fiskeriministeren har gitt uttrykk for i media, i tråd med regjeringens kunnskaps- og forskningspolitikk?",Marianne Aasen,Arbeiderpartiet,2016-04-01,2016-04-13
116,2015-2016,"For mange pasienter er det en krevende og vanskelig tid å gå og vente på alvorlige planlagte operasjoner. Når de har forberedt seg lenge og kommer til dagen for operasjonen, er det viktig at den faktisk skjer. Jeg har fått flere henvendelser om avlyste planlagte operasjoner på Ahus. Nylig ble en pasient fra en Oslo-bydel innlagt tidlig på morgenen, for deretter å få en sjokkerende beskjed i ti-tida om avlysning og utskriving uten ny avtale. 
Hva vil statsråden gjøre for å forebygge at slike hendelser skal oppstå?",Jan Bøhler,Arbeiderpartiet,2016-03-31,2016-04-06
117,2015-2016,"I etterkant av terroren i Brussel uttalte PST-sjefen at de viktigste virkemidlene for å bekjempe terrorisme og ekstremisme i Norge er å opprettholde et samfunn med stor grad av likhet der innbyggerne har tillit til myndighetene, politiet og domstolene. 
Deler statsråden PSTs vurderinger, og hvordan mener han norske kommuner best kan forsterke arbeidet mot radikalisering og ekstremisme?",Åsmund Aukrust,Arbeiderpartiet,2016-03-31,2016-04-06
118,2015-2016,"Hvordan ser statsråden for seg at vernet mot diskriminering av personer med nedsatt funksjonsevne kan styrkes, samtidig som hun har sendt på høring et forslag om svekket formålsparagraf?",Sonja Mandt,Arbeiderpartiet,2016-03-31,2016-04-06
119,2015-2016,"Regjeringen åpnet for å overføre en rekke oppgaver til kommunene som kan svekke funksjonshemmedes vilkår. Dette har møtt sterk motstand fra brukerorganisasjonene. Det er nå oppnevnt et ekspertutvalg med et bredt mandat som skal vurdere ansvaret i hjelpemiddelpolitikken, men VTA er ikke en del av utredningen.
Vil statsråden legge opp til en faglig og bred utredning hvor brukerorganisasjonene er involvert før en endelig beslutning om ansvaret for VTA fattes?",Stine Renate Håheim,Arbeiderpartiet,2016-03-31,2016-04-06
120,2015-2016,"Før stortingsvalet lova Høgre og Framstegspartiet krig mot veksten i byråkratiet. Gjer ein opp status etter to og eit halvt år med Høgre/Framstegspartiet-regjering, er det tydeleg at den krigen aldri vart noko av. Det er sett ny norsk rekord i talet på tilsette i departement og direktorat, med over 1 500 nye statsbyråkratar sidan regjeringsskiftet i 2013. 
Kor mange av desse er menneske med funksjonsnedsettingar?",Fredric Holen Bjørdal,Arbeiderpartiet,2016-03-31,2016-04-06
121,2015-2016,"I budsjettproposisjonen for 2016 varsla regjeringa at den tar sikte på å fremje ein opptrappingsplan for habilitering og rehabilitering i 2016. Helse- og omsorgsdepartementet fekk i 2014 innspel frå Helsedirektoratet til ein slik opptrappingsplan, som bygde på innspel frå brukar- , fag, og interesseorganisasjonar. 
Vil regjeringa fremje ein slik opptrappingsplan i 2016, korleis vil satsinga bli finansiert, og korleis vil regjeringa sikre utbygging av kompetanse og kapasitet i kommunane og spesialisthelsetenesta?",Kjersti Toppe,Senterpartiet,2016-03-31,2016-04-06
122,2015-2016,"Barn og unge med funksjonsnedsettelser deltar i mindre grad enn andre barn i organisert fritids- og idrettsaktiviteter, og jo eldre de blir, jo mindre deltar de.
Hvordan bidrar regjeringen til at barn og ungdom med nedsatt funksjonsevne deltar og inkluderes på idrett-, kultur- og fritidsarenaer?",Hege Haukeland Liadal,Arbeiderpartiet,2016-03-31,2016-04-06
123,2015-2016,"I sivilsamfunnets alternative rapport til FN-komiteen om mennesker med funksjonsnedsettelser sies det at det er dårlig koordinering og manglende helhetlig, tverrfaglig tilnærming mellom sektorer i politikkutformingen på dette feltet.
Er statsråden enig i denne beskrivelsen, og hvilke tiltak er gjort for å motvirke dette?",Rigmor Aasrud,Arbeiderpartiet,2016-03-31,2016-04-06
124,2015-2016,"Etter Arbeiderpartiets vurdering er VTA et arbeidsmarkedstiltak og bør således ikke overføres til kommunene, men forvaltes sammen med øvrige arbeidsmarkedstiltak. 
Er statsråden enig i at VTA er et arbeidsmarkedstiltak?",Dag Terje Andersen,Arbeiderpartiet,2016-03-31,2016-04-06
125,2015-2016,"Mitt spørsmål går til olje- og energiministeren. 
I Dagens Næringsliv i dag sier statsministeren at folk nå «ser resultatene av regjeringens politikk». I mitt hjemfylke har ledigheten økt med 35 pst. det siste året. På Stord, som er en viktig industrikommune, er 6 pst. av arbeidsstokken helt ledig. Over 100 offshore serviceskip ligger i bøyene, og til sommeren vil halvparten av de norske riggene ligge i opplag. Vi ser på Vestlandet at krisen i leverandørindustrien sprer seg til andre bransjer og rammer stadig bredere. Dette er hardt for dem som blir rammet personlig, det er hardt for lokalsamfunn som rammes, og det er farlig for norsk leverandørindustris evne til å levere når aktiviteten tar seg opp igjen. 
Industriens konkurransekraft er industriens eget ansvar, sier olje- og energiministeren – mens titusener må gå. Dette er en holdning som står i skarp kontrast til politikken som har blitt ført under andre regjeringer, en politikk som har støttet opp under norsk leverandørindustri, og bidratt til at den har tatt en ledende internasjonal posisjon. 
Aldri før har vi hatt en så passiv og tiltaksløs regjering i en krisetid for landets største næring. Det er åpenbart at regjeringens passivitet fører til tap av kompetanse og tapte muligheter. Oljeselskapene kutter sine kostnader ved å presse sine underleverandører, utsette prosjekter og redusere vedlikehold. Resultatet er en rekordhøy ledighet og en industri som dag for dag mister både kompetanse og kapasitet. 
Siden tiltredelsen har regjeringen sagt at den følger situasjonen nøye. Men 130 000 arbeidsledige trenger ikke tilskuere, de trenger en regjering som har handlekraft. Når vil vi få se en oljeminister som tar tak i situasjonen for leverandørindustrien, og leverer tiltak som gir økt aktivitet og sikrer kapasitet og kompetanse i den tunge situasjonen som er for hele bransjen i disse dager? 
",Per Rune Henriksen,Arbeiderpartiet,2016-03-30,2016-03-30
126,2015-2016,"Mitt spørsmål går til olje- og energiministeren.
En samlet utenrikskomité oppsummerte i innstillingen til Meld. St. 10 for 2014–2015, Muligheter for alle – menneskerettigheter som mål og middel i utenriks- og utviklingspolitikken, blant mye annet at: 

«Næringsinteresser må ikke gå på bekostning av menneskerettigheter.» 

Stortinget har også vært meget klar på at korrupsjon ikke må være en del av norske selskapers virksomhet i utlandet.
Så har Norge og Statoil i en årrekke drevet oljevirksomhet i Angola og tjent mye penger der. I den samme perioden har menneskerettighetssituasjonen, korrupsjonssituasjonen og styresett i Angola ikke gått i riktig retning.
Statsråden har fått en rekke spørsmål om hvor det er blitt av store midler som Statoil har investert i og betalt i signaturbonus til teknologiselskaper, sosiale prosjekter osv. i Angola. Disse pengene er som kjent borte og ikke ettersporbare. Statoil har innrømmet at selskapene ikke har stilt spørsmål om dette.
Statsråden er sitert i Dagbladet den 7. mars på, etter en rekke spørsmål fra media: 

«Jeg har klare forventninger til at Statoil arbeider systematisk med sitt samfunnsansvar, hvor arbeidet mot korrupsjon er svært viktig. Det er Statoil som har ansvaret for å følge opp forventningene». 

I regjeringens egen handlingsplan for oppfølging av FNs veiledende prinsipper for næringsliv og menneskerettigheter står det: 

«Oppfølgingen av selskapenes arbeid med menneskerettigheter og samfunnsansvar skjer gjennom eierdialogen i kvartalsmøter og/eller i årlige møter om samfunnsansvar. I forbindelse med særskilte saker kan det altså være aktuelt med ytterligere oppfølging av selskapene.» 

Regjeringen har altså et eget ansvar for å følge opp forventningene ved statens forretningsvirksomhet, og spørsmålet til statsråden blir da: Kan statsråden bekrefte at han som en del av regjeringen gjennom eierdialogen med Statoil har et eget ansvar for å følge opp regjeringens forventning til Statoils arbeid med samfunnsansvar, og klargjøre om næringsinteresser har gått på bekostning av menneskerettigheter i Angola?",Rasmus Hansson,Miljøpartiet De Grønne,2016-03-30,2016-03-30
127,2015-2016,"Forskjellene i Norge øker som følge av regjeringens politikk. Forskjeller skaper skam, forskjeller skaper håpløshet og mindre tillit mellom mennesker. Kampen mot urettferdighet handler om vi i framtida skal se på hverandre som likeverdige mennesker, eller som helt adskilte klasser med ulike muligheter her i livet. Forskjeller er gift for et samfunn og for samhold, ikke bare mellom rike og fattige land, men også internt i Norge.
Norge har forpliktet seg gjennom FNs bærekraftsmål til at de 40 pst. fattigste i Norge skal få mest vekst – de skal løftes. Det er til og med statsministeren, Erna Solberg, ambassadør for internasjonalt. Men: I Norge er det de største kapitalistene som får de største pengene gjennom årlige skattekutt, mens de med minst får smuler eller i mange tilfeller til og med kutt.
Så mitt spørsmål er: Hvilken autoritet har statsministeren når hun reiser rundt i verden og snakker om lavere forskjeller, når hun har Siv Jensen som finansminister?",Snorre Serigstad Valen,Sosialistisk Venstreparti,2016-03-30,2016-03-30
128,2015-2016,"Global oppvarming er en stadig mer alvorlig realitet. Februar var den varmeste måneden som noensinne er blitt registrert internasjonalt i moderne tid. Det understreker viktigheten av Paris-avtalen og av å nå de målene som er satt i Paris-avtalen, som viser at vi ikke bare må nå togradersmålet, men at vi må strekke oss mot en global oppvarming på 1,5 grad, og at verden må ha negative utslipp når vi kommer ut i andre halvdel av dette århundret – altså store endringer og store utslippsreduksjoner.
Nylig har Statoil gjort en vurdering av konsekvensene av gjennomføring av Paris-avtalen og sier at de vil tape 20 mrd. kr. Det er mye penger, men kanskje ikke så dramatisk. Ellers i energisektoren er det langt mer dramatiske endringer. Den største private kullprodusenten i verden, Peabody, er i ferd med – eller i hvert fall på randen til – å gå konkurs. Ser man på de store energiselskapene i Tyskland, enten det er E.ON, Vattenfall eller RWE, ser man at de sliter med inntektene, og at verdien av selskapene nærmest smelter vekk. Jeg er sikker på at hadde man gått fem år tilbake i tid, er det ingen av disse selskapene som hadde sett for seg denne utviklingen.
Samtidig har man en gledelig utvikling med at batteriteknologien stadig utvikles. Det blir bedre lagringskapasitet, den brukes i transportsektoren og blir billigere. Fornybar energi blir stadig mer konkurransedyktig overfor de fossile energikildene.
Da blir mitt spørsmål til statsråden: Hvilken langsiktig utvikling og risiko ser statsråden for norsk olje- og gassvirksomhet – og dermed også for den norske staten – i lys av Paris-avtalen, og hvordan vil han møte denne?",Ola Elvestuen,Venstre,2016-03-30,2016-03-30
129,2015-2016,"Finansminister og fremskrittspartileder Siv Jensen har satt ny norsk rekord i antall statsbyråkrater i departementer og direktorater – gratulerer. Vi har i Norge aldri noensinne hatt en regjering som har ansatt flere byråkrater i et så forrykende tempo som vi har nå – kondolerer (munterhet i salen). Jeg synes det er forunderlig at bare i departementer og direktorater er det ansatt 1 539 nye byråkrater siden regjeringsskiftet i 2013. Den 2. september 2013 gikk partileder Siv Jensen – som representerer Fremskrittspartiet – ut og lovde krig mot byråkratiet. Nå har vi fasiten.
La meg ta et par eksempler: Høsten 2013 skulle man sentralisere og legge ned lokale kontorer i den statlige økonomistyringen og legge dem til noen byer. Det skulle bli færre byråkrater. Svaret er at det har blitt flere byråkrater. Så har man gjennomført en massiv sentralisering av politiet. Man skulle frigjøre ressurser, man skulle få mer politi nær folk. Svaret er – hvis vi leser Politiforum som kom ut i går – at man kutter i politiressursene nær folk. Det er mindre politiressurser i distriktene, det er eksplosiv vekst i konsulentbruk, og det er 48 pst. flere ansatte i Politidirektoratet i dag enn det var i 2013. La meg ta et tredje eksempel: Lokalsykehus blir lagt ned. Men når man ser på Helsedirektoratet, er det 24 pst. flere byråkrater i Helsedirektoratet i dag enn det var i 2013.
Først sentraliserer man, så byråkratiserer man i et forrykende tempo. Mitt spørsmål til finansminister Siv Jensen er: Mener Fremskrittspartiet fortsatt at det er et mål å redusere byråkratiet?",Trygve Slagsvold Vedum,Senterpartiet,2016-03-30,2016-03-30
130,2015-2016,"Spørsmålet går til finansministeren. – Til den forrige runden skal det sies at det hørtes ut som om det var gitt enorme skattelettelser for inneværende år. Hvis man ser på den bokførte effekten av skattelettelsene for inneværende år, er den kanskje mer begrenset enn det regjeringen selv ønsker, men den er i hvert fall svært begrenset.
Men det jeg var opptatt av, er hva man bør og kan gjøre nå for dem som er arbeidsledige, og mot den økende ledigheten. Et godt barometer er Norges Banks regionale nettverk og hvordan de vurderer arbeidsmarkedssituasjonen. Norges Banks regionale nettverk er basert på intervjuer med over 300 bedrifter over hele landet, og deres rapport, som kom for et par uker siden, viser noen veldig interessante funn som for Kristelig Folkeparti er veldig viktige i arbeidet med hva vi kan gjøre for å styrke kampen mot arbeidsledighet i revidert budsjett. Etter vårt syn er det nødvendig ut fra bl.a. denne rapporten å se på hvordan vi kan komme med målrettede tiltak som ikke hindrer nødvendig omstilling, men i realiteten bidrar til det, og at ledighetsveksten som er særlig stor på Sør-Vestlandet, adresseres spesielt. Vi trenger tiltak som virker raskt, som stimulerer sysselsetting i privat sektor, som sparer oss for fremtidige utgifter, og som ikke forplikter oss på et høyere generelt utgiftsnivå. Da er det – ikke minst ut fra effektene fra finanskrisen og hva man gjorde da – vedlikehold og rehabilitering av bygg som kan gi en slik positiv kortsiktig effekt, men også en langsiktig positiv effekt. Så mitt konkrete spørsmål er: Mener finansministeren det er nødvendig med særskilte ekstratiltak rettet mot Sør-Vestlandet i revidert budsjett?",Hans Olav Syversen,Kristelig Folkeparti,2016-03-30,2016-03-30
131,2015-2016,"Mitt spørsmål går til finansministeren.
Fra denne talerstolen har det gjentatte ganger blitt etterlyst mer handlekraft fra regjeringen i møte med økt arbeidsledighet og svakere jobbvekst, og i dag blir ikke noe unntak. Til nå har regjeringen kuttet skattene med nær 20 mrd. kr – mest for dem som har mest fra før – og regjeringen har begrunnet den prioriteringen med at dette skal gi økt verdiskaping og sysselsetting.
Onsdag før påske påpekte Arbeiderpartiet at regjeringen har brukt 50 mill. kr om dagen på skattekutt siden de inntok regjeringskontorene, samtidig som det har blitt 45 nye arbeidsledige hver eneste dag. Og mens de fleste av oss har vært på påskeferie, har det tikket inn nye meldinger om oppsigelser. Den 22. mars kom beskjeden om at Maersk må si opp 70 riggarbeidere, og i går kom meldingen om at rederiene tror at 1 200 rederijobber vil forsvinne i løpet av 2016. 
Arbeiderpartiet mener at en kraftigere satsing på kompetanse og på infrastruktur ville vært langt viktigere for økonomien på lengre sikt enn regjeringens skattekutt, og vi mener også – det bør ikke være noen overraskelse for finansministeren – at mer målrettede, kraftfulle tiltak for å avhjelpe situasjonen på Sør-Vestlandet må iverksettes med en gang.
Før påske ba representanten Gahr Støre statsminister Erna Solberg om et anslag på sysselsettingseffektene av regjeringens skattekutt. Det spørsmålet ble ikke besvart. Derfor retter jeg det samme spørsmålet til finansministeren: Hva er sysselsettingseffekten av de skattekuttene som regjeringen har gjennomført så langt?",Marianne Marthinsen,Arbeiderpartiet,2016-03-30,2016-03-30
132,2015-2016,"Brukerstyrt personlig assistanse (BPA) er et viktig tilbud for å sikre likeverd, likestilling og samfunnsdeltakelse for personer med nedsatt funksjonsevne og stort behov for bistand. BPA betyr mye for muligheten til yrkesdeltakelse, utdanning og et aktivt og selvstendig liv. Den forrige regjeringen la fram forslag til rettighetsfesting av BPA. Nye regler trådte i kraft 1. januar 2015. Det meldes om styrker og svakheter fra kommunene.
Hvordan har regjeringen fulgt opp BPA overfor kommunene?",Ingvild Kjerkol,Arbeiderpartiet,2016-03-30,2016-04-06
133,2015-2016,"Statsråden avviste i januar at Norge burde ta imot en større andel flyktninger med funksjonsnedsettelser, til tross for at disse er blant de mest utsatte i krigs- og konfliktområder og har et særlig krav på beskyttelse etter FN-konvensjonen. Hun sa samtidig at vi må bli bedre til å bosette de få som kommer hit. De blir ofte værende i mottak lenge, fordi kommunene vegrer seg for å ta dem imot. 
Hva har statsråden tenkt å gjøre for å bedre denne situasjonen, som er lite verdig, både for samfunnet og for den enkelte?",Lise Christoffersen,Arbeiderpartiet,2016-03-30,2016-04-06
134,2015-2016,"Hva gjør regjeringen for å sikre at alle elever i skolen skal få en likeverdig opplæring, hvor alle elevene får ta del i elevfellesskapet, hvor alle elevene inngår i statistikken som skal være styrende for norsk skoleutvikling, hvor alle elever har lærebøker, hvor også elevene som har størst behov for seksualundervisning, får slik opplæring?",Kirsti Bergstø,Sosialistisk Venstreparti,2016-03-30,2016-04-06
135,2015-2016,"Den rød-grønne regjeringa la fram en jobbstrategi med nye tiltak og virkemidler i statsbudsjettet for 2012. Strategien blei utvikla i nært samarbeid med partene i arbeidslivet og de funksjonshemmedes organisasjoner. I aldersgruppen 15-66 år var bare 43 prosent av de funksjonshemmede i arbeid i 2. kvartal 2015. Andelen er fallende og mer enn 30 prosentpoeng lavere enn befolkninga samlet.
Hva gjør statsråden for å følge opp jobbstrategien, og når skal det legges fram resultater og evaluering av virkemidlene?",Per Olaf Lundteigen,Senterpartiet,2016-03-30,2016-04-06
136,2015-2016,"For mange reisande er mangelen på heile reisekjeder ei stor utfordring ved at overgangen mellom transportformene ikkje er universelt tilpassa, eller at det heilt eller delvis manglar assistentteneste.
Kan statsråden avklara når, og på kva reisestrekningar, han kan lova universell utforming etter den standarden som til dømes er på jernbanestrekninga 'Østre linje'?",Magne Rommetveit,Arbeiderpartiet,2016-03-29,2016-04-06
137,2015-2016,"16. juni 2015 vedtok Stortinget enstemmig: 'Stortinget ber regjeringa gjennomføre en helhetlig offentlig utredning (NOU) av palliasjonsfeltet, med bredt sammensatt representasjon fra ulike fagmiljøer, og hvor barnepalliasjon er en del av arbeidet.'
Når forventes det at dette utvalget settes ned og kan påbegynne sitt arbeid?",Freddy de Ruiter,Arbeiderpartiet,2016-03-29,2016-04-06
138,2015-2016,"Universell utforming er moderne, funksjonelt og frigjørende, da mange flere blir selvhjulpne, kan ferdes og bruke samfunnet fritt. I regjeringens nye handlingsplan er målet om at Norge skal være universelt utformet innen 2025, satt av den rød-grønne regjeringen, fjernet. Dette er en klar nedprioritering fra regjeringens side og et alvorlig tilbakeslag for målet om samfunnsmessig likestilling for funksjonshemmede. 
Hva er begrunnelsen for å utsette målet om universelt utformet samfunn på ubestemt tid?",Karin Andersen,Sosialistisk Venstreparti,2016-03-29,2016-04-06
139,2015-2016,"Norge er en ledende global aktør innen marin næring og forskning. Det pågår nå en konseptvalgutredning (KVU) for samlokalisering av forskningsmiljøene i Bergen. Det er uklart hvordan premissene for forskningen blir vektlagt i dette arbeidet. Fiskeriministeren svarer den 24. februar at det ikke er et krav i KVU om samlokalisering, selv om et samlet FoU-miljø i Bergen ønsker det, og mener det vil styrke vår posisjon som verdensledende.
Hvordan vil statsråden sikre at styrking av forskningsklyngen blir et hovedmål for KVU-arbeidet?",Ruth Grung,Arbeiderpartiet,2016-03-17,2016-04-13
140,2015-2016,"Regjeringen har varslet at de vil lansere en app hvor flyktningene selv skal registrere egen kompetanse. Til NRK har statsråden hevdet at man måtte ha 'ansatt 500 personer som gikk rundt og spurte flyktningene, men at problemet er at den informasjonen ikke ville blitt brukt'. 
Hvor har statsråden hentet dette tallet fra?",Marianne Aasen,Arbeiderpartiet,2016-03-17,2016-04-06
141,2015-2016,"Arbeidarpartiet er garantisten for at dei norske fiskeressursane òg i framtida skal høyra til folk i fellesskap. Som med vasskrafta, olja og gassen vil vi hegna om det nasjonale eigarskapet til fiskeressursane. Fisken skal skapa aktivitet og arbeidsplassar i kystsamfunn, og vi vil stå opp for dei tre pliktene: leveringsplikt, bearbeidingsplikt og aktivitetsplikt. 

Havressurslova, deltakarlova og fiskesalslagslova er grunnmuren i norsk fiskeripolitikk, og Arbeidarpartiet vil motarbeida alle forsøk på å hòla ut desse lovene. Regjeringa har gjort ei rekkje forsøk på å fjerna seg frå at fiskeressursane høyrer til fellesskapet, f.eks. endringar i deltakarlova, leveringspliktene, meir ombordproduksjon og gjeninnføring av evigvarande kvoter. 

I nord vart det gjort unntak frå aktivitetskravet i deltakarlova, industrien fekk fiskekvoter i byte mot at fisken skulle leverast til bestemde anlegg på land. Det vart inngått samfunnskontrakt med fiskeriavhengige kystsamfunn. Desse avtalane vil regjeringa no bryta. 

I sjømatindustrimeldinga fjernar regjeringa i realiteten alle dei tre leveringspliktene og opnar for at fisken ikkje lenger skal leverast i det avtalte lokalsamfunn, men til ein region, altså fylket, trass i at meldinga viser at det er lite kjøp av leveringspliktig fisk også i regionane. 

Korleis vil statsministaren forklara lokalsamfunn og dei som jobbar i fiskeindustrien i nord, at arbeidsplassen deira forsvinn, og at inngåtte avtalar ikkje lenger skal gjelda?
",Ingrid Heggø,Arbeiderpartiet,2016-03-16,2016-03-16
142,2015-2016,"Denne regjeringen fører en svært målrettet fordelingspolitikk. Det er målrettede skattekutt som sørger for at de som har det aller best i det norske samfunnet, får det enda bedre og blir enda rikere. Og det er målrettede kutt som rammer grupper som er blant dem som har aller minst i det norske samfunnet. Det gjelder f.eks. barn av uføre, som blir fattigere når det kuttes i barnetillegget. Og det gjelder pensjonister med lave alderspensjoner, som rammes av den nyheten som kom i går, om at regjeringen også i år vil gå inn for redusert kjøpekraft for pensjonistene. Det blir det andre året på rad med negativ utvikling i kjøpekraften, og med den økonomiske situasjonen vi nå er i, er det grunn til å frykte at det også vil bli virkeligheten i flere år framover. 

Den politikken svekker folketrygden, som er selve bærebjelken i vår universelle velferdsmodell, og det vil også øke forskjellene i det norske samfunnet. For sånne kutt rammer ikke offentlig ansatte med gode bruttopensjoner eller gode stortingspensjoner. Heller ikke vil de med gode avtalefestede eller individuelle pensjonsordninger komme dårlig ut. Det er de med lite – de som er mest avhengige av folketrygden – som taper, og dermed øker forskjellene. 

Dette skulle jo regjeringen hindre. Regjeringen kjøpte seg fred i fjor ved å love at alle steiner skulle snus for å unngå at det ble negativ kjøpekraftsutvikling flere år på rad. I proposisjonen om trygdeoppgjøret i fjor skrev regjeringen: 


«Siktemålet er å unngå ei utvikling over fleire påfølgande år der pensjonistane får minska kjøpekraft, samstundes som arbeidstakarane får auka kjøpekraft. I denne samanhengen skal ein vurdere ei eller anna form for glattingsmekanisme.» 

Jeg vet ikke om å løpe fra løfter kan kalles for en «glattingsmekanisme», men jeg lurer på om statsministeren vil si unnskyld til pensjonistene for å ha ført dem bak lyset.
",Audun Lysbakken,Sosialistisk Venstreparti,2016-03-16,2016-03-16
143,2015-2016,"Vi har inngått en historisk klimaavtale i Paris, der vi satte ambisiøse mål om at vi kanskje skal klare å nå bare 1,5 graders økning i temperaturen. Det hersker heller ikke noen tvil om hvor vi egentlig skal hen – jo, vi skal til et mål med null klimaskadelige utslipp. FNs klimapanel sier at for å nå de globale utslippsmålene om 2 grader, må vi kutte 40–70 pst. innen 2050. 

Venstre har registrert at når det legges fram et forslag til ny transportplan, har etatene endret tone litt fra det de har hatt tidligere, og har relativt sett – i forhold til det de før har lagt fram – ganske ambisiøse mål: Klimagassutslippene skal ned med 50 pst. innen 2030, det er en kraftig satsing på nullutslippsteknologi, en bypolitikk som krever at veksten skal tas i kollektiv, sykkel og gange, og det er økt bruk av biodrivstoff. 

Fram til 2040 tror vi at vi kanskje øker Norges befolkning med 1,2 millioner, og mange av dem vil bo i byer. Om vi skal klare å nå målene som fagetatene setter, har vi ganske dårlig tid. Venstre er veldig glad for at det som er lagt som faggrunnlag, har så pass ambisiøse mål, sjøl om Sverige, hvis vi sammenligner oss med dem, mener at de skal ha nullutslipp innen 2030. 

Klima er blitt en viktig del av Nasjonal transportplan, og nå skal statsministeren gjøre jobben. Hvordan vil statsministeren bruke NTP for å nå de ambisiøse klimamålene som vi har satt oss?",Trine Skei Grande,Venstre,2016-03-16,2016-03-16
144,2015-2016,"Statsminister Erna Solberg fører en politikk som bidrar til en sterk sentralisering av Norge. Det er sentralisering av politi, sykehus, skatteetat, energiselskap, innenfor fiskeri, innenfor jordbruk – på alle områder er svaret det samme: Det er sentralisering, det er byråkratisering, og det er stordrift. Og den største sentraliseringsreformen av dem alle er kommunereformen. Målet er en massiv nedlegging av kommuner, sentralisering av sykehjem, sentralisering av skoler. 

Statsministeren og regjeringen frykter folket i dette spørsmålet, og Høyre har advart på det sterkeste mot lokale folkeavstemninger, for folket kan jo ha et annet synspunkt enn regjeringen. Men til tross for disse sterke advarslene fra statsministeren, fra Høyre og fra hele regjeringen, skal opp mot 200 kommuner nå ha lokale folkeavstemninger – lokalt vil man lytte, lokalt frykter man ikke folket. 

Mitt spørsmål til statsministeren er: Kan statsministeren her og nå avklare at hun vil respektere resultatene av demokratiske, lokale folkeavstemninger?",Trygve Slagsvold Vedum,Senterpartiet,2016-03-16,2016-03-16
145,2015-2016,"Det er no fem år sidan borgarkrigen i Syria starta. Det er ein konflikt som har kravd over 250 000 menneskeliv og drive 11 millionar menneske på flukt. 

Dei siste vekene er det skapt nytt håp. Ei våpenkvile er inngått mellom dei fleste partar, sjølv om terroristgrupper som ISI ikkje er ein del av dette. Våpenstillstanden har gjort delar av Syria til krigsfrie soner. Humanitær hjelp når fram til fleire, bistanden lettar lidingane, men nøda er framleis enorm. Neste skritt må no vere forhandling om ei politisk løysing. Men dette blir krevjande og vil ta tid. Det vil òg den militære kampen mot dei ekstreme islamistane. 

Av 11 millionar fordrivne har 4,5 millionar allereie flykta til utlandet, særleg til nabolanda. Flyktningleirar har vore underfinansierte. I desperasjonen fortset mange flukta vidare til Europa, det siste halve året særleg via Tyrkia og over til Hellas. 

No forhandlar EU med Tyrkia om ein avtale. Målet er å regulere flyktningtilstrøyminga, redusere den livsfarlege båttransporten og stanse menneskesmuglarane. Men Tyrkia skrur opp prisen EU må betale for ein avtale, og den indre spliden i EU, særleg om kvoteflyktningar, gjer utfallet uvisst. 

Noreg må bidra konstruktivt. Derfor vil eg spørje statsministeren: Kva meiner ho om moglegheita til å oppnå ein god avtale mellom EU og Tyrkia? Og kva har Noreg tilbydd å bidra med for å få ein avtale som kan fungere?",Knut Arild Hareide,Kristelig Folkeparti,2016-03-16,2016-03-16
146,2015-2016,"Har vi en arbeidsledighetskrise? Regjeringen sier nei, men antallet ledige er rekordhøyt og har nå passert 4,5 pst. På mandag fikk vi nyheten om at Aker Solutions skal kutte 600 stillinger på Fornebu, i Moss, Tranby og Ågotnes. Vi ser tegn til at krisen på Sør-Vestlandet er i ferd med å spre seg til større deler av landet. 

Og hva blir vi da møtt med fra regjeringen? Regjeringens arbeidsminister sier at man i vanskelige tider får et push når det butter, og det vi ser av politikk og tiltak illustrerer at regjeringen mener arbeidsledighet er et virkemiddel i omstillingen. De ledige skal tvinges til å flytte, bryte opp og gå til andre næringer. Dette er en skrivebordsmodell for hvordan vårt samfunn virker. Problemet er at altfor mange nå står uten arbeid, og det koster samfunnet dyrt. Konsekvensene er store for de enkelte, og vi ser store negative ringvirkninger for samfunnet. 

Arbeiderpartiet tror på en annen omstilling, der det overordnede målet er å få folk i arbeid, der vi hindrer at arbeidstakernes kompetanse svekkes, og der vi setter bedriftene i stand til å skape nye jobber. Derfor har vi foreslått en større og mer målrettet tiltakspakke for å møte problemet på kort sikt. Og vi har lyttet til bedriftene langs kysten, og til NHO, LO, Maritimt Forum, som ber om et utvidet permitteringsregelverk. Senest i dag hørte vi fra store kommuner på Sør-Vestlandet at de står klare til å få flere i arbeid hvis regjeringen stiller opp. 

Det har blitt 45 nye ledige hver dag etter at Høyre og Fremskrittspartiet overtok. Samtidig går det ut 50 mill. kr om dagen i skattekutt. Regjeringen snakker fremdeles om sin tiltakspakke, men Stavanger Aftenblad kunne vise at den var langt mindre enn annonsert. 

Så regjeringens viktigste strategi mot ledigheten er å kutte skattene. Arbeiderpartiet vil heller bruke pengene på målrettede tiltak. Vi spør derfor igjen, fordi Stortinget ennå ikke har fått svar: Hva er sysselsettingseffekten av disse kuttene? Hvor mange færre arbeidsledige er det blitt som følge av dette hovedgrepet? ",Jonas Gahr Støre,Arbeiderpartiet,2016-03-16,2016-03-16
147,2015-2016,"Regjeringen foreslår at den nye 5-årige lærerutdanninga skal inneholde 60 studiepoeng pedagogikk, som i dagens 4-årige løp, men at 15 av disse studiepoengene skal vies religion, livssyn og etikk. Resultatet blir mindre pedagogikk, selv i et utvida 5-årig løp. Det er også foreslått at man ikke skal kunne fordype seg i pedagogikk i masteroppgaven, og f.eks. skrive om temaer som mobbing, læringsmiljø og adferdsvansker.
På hvilken måte mener statsråden at dette gir en bedre lærerutdanning?",Christian Tynning Bjørnø,Arbeiderpartiet,2016-03-15,2016-04-06
148,2015-2016,"Kvinner på flukt er sårbare. Norge har forpliktet seg til å beskytte kvinner på flukt gjennom internasjonale konvensjoner. Mange utsettes for voldtekt, seksuell trakassering og menneskehandel. Blant dem som flykter til Norge er det mange kvinner.
Hvilke tiltak har statsråden satt i verk, eller vil hun sette i verk for å avdekke om kvinner har vært utsatt for slike kriminelle handlinger og hjelpe dem det gjelder med konsekvensene av slik kriminalitet?",Kari Henriksen,Arbeiderpartiet,2016-03-14,2016-04-06
149,2015-2016,"Stortinget har vedtatt en ny jordvernstrategi som innebærer et mål om at mindre matjord skal bygges ned.
Hvordan blir det nye jordvernmålet fulgt opp av regjeringen?",Geir Pollestad,Senterpartiet,2016-03-10,2016-04-06
150,2015-2016,"Fiskeriminister Per Sandberg har i Aftenposten uttalt at han vil ta et oppgjør med 'mørke motkrefter' som svekker norsk fiskerinæring. På direkte spørsmål om hvem det er, svarer han at det er både 'politikere, professorer, institusjoner, de finnes på universitetene våre og i akademia'. Dette er et alvorlig angrep på den akademiske frihet som i Norge er nedfelt i lov.
Er disse holdningene til universiteter og forskere i tråd med regjeringens kunnskaps- og forskningspolitikk?",Marianne Aasen,Arbeiderpartiet,2016-03-10,2016-03-16
151,2015-2016,"Klimaavtalen i Paris betyr at ambisjonsnivået i norsk klimapolitikk må skjerpes dramatisk. Et viktig ledd i en ny klimapolitikk må bli en klimalov med juridisk bindende utslippsmål. Et bredt flertall på Stortinget har vedtatt at regjeringen skal legge frem et forslag til en klimalov tidsnok til at loven kan vedtas i denne stortingsperioden.
Kan statsråden bekrefte at Klima- og miljødepartementet har startet arbeidet med å utarbeide en klimalov som kan sikre reelle utslippskutt i Norge?",Rasmus Hansson,Miljøpartiet De Grønne,2016-03-10,2016-03-16
152,2015-2016,"I sitt svar 26. februar 2016 på skriftlig spørsmål nr. 647 fra representanten de Ruiter, tegner statsråden et rosenrødt bilde av situasjonen i norsk bygg- og anleggsbransje, og ser tydeligvis ingen grunn til bekymring. I Klassekampen 9. mars tar administrerende direktør i Skanska, Ståle Rød, derimot opp flere forhold i bransjen, som ordreinngang og muligheten for å sikre norsk kompetanse innenfor anleggsdelen som bygger veier og annen infrastruktur. 
Mener statsråden at sjefen i Skanska har misforstått situasjonen i sektoren?",Eirik Sivertsen,Arbeiderpartiet,2016-03-10,2016-03-16
153,2015-2016,"I Dagsrevyen 9. mars foreslo stortingsrepresentant Henrik Asheim fra Høyre å oppheve varig vern av enkelte vassdrag. I fjor sa statsråd Sundtoft til Adresseavisen: 'Vernede vassdrag utgjør både enkeltvis og i sum store natur- og miljøverdier. Regjeringen satser på å øke produksjonen av regulerbar kraft i Norge på andre måter enn ved å bygge kraftverk i vassdrag som omfattes av verneplanen.'
Deler statsråden dette synet, og kan han forsikre om at varig vern betyr at vassdragene er vernet mot kraftutbygging i all fremtid?",Ola Elvestuen,Venstre,2016-03-10,2016-03-16
154,2015-2016,"Alle kommuner er nå pålagt å ha akutte døgnplasser. De store kommunene har utfordringer med å rekruttere leger i 100-prosentstillinger, så lenge praksisen ikke blir tellende tjeneste for allmennlegespesialiteten. Alternativet med mange små stillinger gir dårlig kontinuitet, svakere kompetanse og mindre forsvarlighet. Samhandlingsreformen ble vedtatt i 2012. Det har vært god tid for å få dette på plass.
Ser ikke statsråden at det både haster og er mulig med unntak for å få samhandlingsreformen til å fungere best mulig?",Ruth Grung,Arbeiderpartiet,2016-03-09,2016-03-16
155,2015-2016,"Norsk Sykepleierforbund har varslet fylkesmannen i Telemark om kritiske arbeidsforhold ved Notodden sykehus. Fylkeslegen ser alvorlig på saken og har startet undersøkelser. Arbeidstilsynet er varslet etter at ansatte har gått doble og triple vakter i lange perioder. Legene på Notodden har meldt en skriftlig bekymring til ledelsen om situasjonen. For snart ett år siden ble det meldt om liknende forhold ved sykehuset i Skien.
Mener statsråden denne situasjonen er holdbar, og hva foretar statsråden seg i saken?",Kjersti Toppe,Senterpartiet,2016-03-03,2016-03-16
156,2015-2016,"Framstegspartiets talsperson Jan Arild Ellingsen sa i Politisk kvarter den 23. februar at han gav honnør til den sjølverklærte borgarvernsgruppa Odins soldater. Det grunngav han bl.a. med at norsk politi ikkje har nok ressursar til å gjera jobben sin. 

Det er minst to ting som er oppsiktsvekkjande med dette. For det fyrste er det det med at det partiet som har det øvste ansvaret for å skapa tryggleik i gatene og å sørgja for at politiet har nok ressursar til å kunna gjera det, sjølv meiner at dei ikkje får det til. For det andre er det oppsiktsvekkjande at eit regjeringsparti gjev honnør til det som er ei borgarvernsaktig gruppe, som opphavleg vart stifta av ein sjølverklært nynazist i Finland, der den norske talspersonen har vore ein person med tilknyting til Norwegian Defence League, og der symbola som gruppa spelar på, heilt klart er høgreekstreme symbol. 

Same dagen tok statsministeren tydeleg avstand frå utsegnene til Framstegsparti-representanten. Ho la òg til – og dette er det viktige – at dei har eit farleg verdisyn. Same dagen uttalte òg justisministeren seg. Hans kommentar var at det er politiet som skal tryggja gatene, og at han har vanskeleg for å sjå at Odins soldater har ei rolle i denne samanhengen. Han tok ikkje, sjølv om han hadde moglegheita til det, avstand frå det verdisynet som Odins soldater representerer. Så det tenkte eg at eg kunne gje han moglegheita til å gjera i dag. 

Er det sånn at justisministeren til liks med statsministeren meiner at Odins soldater har eit farleg verdisyn?",Hadia Tajik,Arbeiderpartiet,2016-03-02,2016-03-02
157,2015-2016,"På TV 2-nyhetene i går kveld kunne vi følge fortellingen om lille Mohammed på fem år som var kommet bort fra mammaen sin og familien sin da makedonske grensevakter brukte tåregass mot flyktninger på den gresk-makedonske grensen. Vi vet at det gikk bra med den lille femåringen, vi vet ikke hvordan det gikk med alle andre som var involvert i tumultene. Det vi vet, er at en stor andel av de flyktningene som nå kommer inn i Hellas og prøver å ta seg videre i Europa, er kvinner og barn – en langt større andel enn i fjor. 

Når tåregass tas i bruk mot kvinner og barn, er det i en situasjon der Makedonia har stengt grensen fordi land lenger nord stenger sine grenser, og makedonske myndigheter er redd for å komme i en situasjon hvor veldig mange flyktninger blir stående stille i deres land. De som vokter disse grensene, opptrer sånn sett på vegne av Norge og andre land som ikke vil ta imot flyktninger. 

Vi må da spørre oss hvor mange barn som skal sove i kulden, utsettes for vold og avvises før europeiske regjeringer begynner å gjøre det som burde være hovedprioriteten nå, nemlig å samarbeide om noe annet enn stengte grenser – en eller annen form for solidarisk fordeling av flyktninger i Europa. 

Jeg ønsker derfor å spørre regjeringen om hva regjeringen synes om konsekvensene av det som også er Norges politikk, nemlig at barn på flukt utsettes for den typen behandling som vi så Mohammed ble utsatt for på TV 2 i går. Hva er regjeringens syn på den typen behandling av flyktninger, og hva vil regjeringen gjøre med det?",Audun Lysbakken,Sosialistisk Venstreparti,2016-03-02,2016-03-02
158,2015-2016,"Stortinget har hatt mål for økologisk landbruk siden 1999. I 2010 vedtok Stortinget at 15 pst. av landbruket skulle være økologisk innen 2020. 

Den økologiske produksjonsformen er med på å gjøre norsk landbruk mer miljøvennlig og bærekraftig. I tillegg bidrar økologisk landbruk til at forbrukerne får et større mangfold av produkter. For den som skulle være i tvil: Venstre er ambisiøse når det gjelder økologisk landbruk. 

For to uker siden overleverte Riksrevisjonen en illevarslende rapport til Stortinget som viser at til tross for målet om å øke den økologiske produksjonen går utviklingen ikke i riktig retning. I 2014 ble bare 4,7 pst. av jordbruksarealet brukt til produksjon av økologisk mat, og kun 2,9 pst. av husdyrholdet var økologisk. Sammenlignet med Sverige og Danmark ligger vi langt etter både i virkemiddelbruk og resultater. 

I sin rapport peker Riksrevisjonen på en rekke årsaker: at det økologiske regelverket er for komplekst og uoversiktlig, at stimuleringstiltakene ikke er tilstrekkelig for å øke den økologiske produksjonen, at regjeringen ikke har lagt godt nok til rette for å øke det offentlige forbruket av økologisk mat, og at den generiske markedsføringen av økologisk mat ikke er omfattende nok til å nå ut til forbrukere, distributører, storhusholdninger og dagligvarehandelen. 

Denne opplistingen viser at regjeringen egentlig har en rekke virkemidler å ta i bruk for å øke den økologiske produksjonen. Spørsmålet mitt er: Når har ministeren tenkt å ta disse mulighetene og virkemidlene i bruk?",Pål Farstad,Venstre,2016-03-02,2016-03-02
159,2015-2016,"Det nærmer seg jordbruksoppgjør. Stortinget krever at matproduksjonen på norske ressurser skal økes i årene framover. Skal vi lykkes med å produsere mer mat i Norge, må vi ta vare på matjorda vår. Det er matjorda, den dyrkede marka, som er grunnlaget for matproduksjonen. 

Et samlet storting har – mot regjeringens vilje – fastsatt et mål om at mindre matjord skal legges under betong og asfalt i årene framover. Jordvernstrategien slår fast at omdisponeringen skal ned til 4 000 dekar innen 2020, en reduksjon på 50 pst. 

Hvert dekar matjord teller. Ett dekar matjord tilsvarer 1 000 brød i året, og jordvern er ingen bondesak. Bonden blir alltid mett. 

En stor del av matjorda som bygges ned, er begrunnet i samferdselsprosjekt. Stortinget har i jordvernstrategien understreket at det må tas hensyn til matjorda tidlig i planleggingen av nye samferdselsprosjekt. Det har ikke regjeringen tatt noe som helst hensyn til når de har fått utarbeidet sin nasjonale transportplan. Og det er jo ikke så løyent, det, for regjeringen har heller ikke bedt om noe. Det kan virke som om regjeringen ikke bryr seg om Stortingets vedtak om et forsterket jordvern. 

Så mitt spørsmål til landbruksministeren er om han, som ansvarlig for jordvernstrategien, vil sørge for at vi får vite hva forslaget til ny transportplan betyr for matjorda. Og hvordan vil han, som ansvarlig for jordvernstrategien og matjorda, sikre at den transportplanen som regjeringen til slutt legger fram for Stortinget, er i tråd med jordvernmålene?",Geir Pollestad,Senterpartiet,2016-03-02,2016-03-02
160,2015-2016,"Daglig ser vi tragiske bilder av mennesker på flukt som prøver å komme seg over Middelhavet, mennesker som desperat søker en tilværelse uten bomber og terror for seg og sin familie. De flykter fra krig, diktaturer, fattigdom og håpløshet. Det er ulike grunner til at mennesker drar ut på den farefulle ferden over Middelhavet, men de har én ting til felles, og det er at de utnyttes av kyniske bakmenn – menneskesmuglere som utnytter menneskers desperate situasjon. Faktum er at ni av ti flyktninger betaler menneskesmuglere på veien mot Europa, ikke fordi de vil, men fordi de ikke ser at de har noe annet valg. Ifølge VG har Europol uttalt at bakmenn tjente 60 mrd. kr på flyktningsituasjonen i 2015. 

Mennesker på flukt er i en ekstra sårbar situasjon og kan lett utnyttes av menneskesmuglere og menneskehandlere. Det er derfor helt avgjørende at det settes inn tiltak som kan stoppe bakmenn og forebygge menneskehandel. Regjeringen har i sin plattform sagt at de vil styrke arbeidet mot menneskehandel, og det er bra. Men det er ikke nok bare å si det i en plattform, man må også handle. Vi har, sammen med regjeringspartiene, fått til gode tiltak, bl.a. etterforskningsgrupper i alle politidistrikt. Ofre for menneskehandel skal nå sikres god helsefaglig, sosialfaglig og juridisk oppfølging, og vår tids slaveri skal bli en del av pensum i skolen. Noe har skjedd, men mye arbeid gjenstår. 

Handlingsplanen mot menneskehandel gikk ut høsten 2014. Kristelig Folkeparti stilte derfor justisministeren høsten 2014 spørsmål om når en ny plan ville være på plass. Statsråden svarte at den var rett rundt hjørnet. Så stilte vi det samme spørsmålet ett år etter, og svaret var det samme: Den er rett rundt hjørnet. Med forbehold om at statsråden kanskje har en litt annen forståelse av uttrykket «rett rundt hjørnet», begynner Kristelig Folkeparti å bli ganske utålmodig, for skal vi klare å bekjempe vår tids største utfordringer, må regjeringen sikre nødvendige tiltak. Menneskehandel er grov utnyttelse av andre mennesker. 

Ikke helt uventet blir mitt spørsmål til justisministeren: Når vil en ny handlingsplan mot menneskehandel foreligge?",Geir Jørgen Bekkevold,Kristelig Folkeparti,2016-03-02,2016-03-02
161,2015-2016,"Vi trenger ikke et lekket notat fra Utenriksdepartementet for å innse at situasjonen sør i Europa er ekstraordinært vanskelig og potensielt dramatisk for mennesker på flukt og politisk for hele samarbeidet i Europa. 

I fjor kom over 1 million mennesker til Europa som flyktninger. Vintermånedene er vanligvis lavsesong, men tilstrømningen fortsetter, langt høyere enn på samme tid i fjor. Dramatikken i disse dager utspiller seg ikke langs våre grenser i nord. Utviklingen i fjor viste at vi kan bli overrasket, men det er ikke presset ved norske grenser som bør uroe oss nå. Nå strammes det inn i hvert land, fra nord mot sør der presset stiger – i Hellas, på Balkan – med drama for tusen hjemløse på flukt, og med dramatisk forverret klima mellom land, stikk i strid med hva et samarbeidende Europa står for. 

Vi må ha beredskap på mange felt, også politisk, for nå står mye på spill: EU-samarbeidet, det europeiske grensesamarbeidet og en samarbeidskultur bygd opp over generasjoner. Vi kjenner neppe den fulle verdien av dette før vi mister det – helt eller delvis. Det er svært alvorlig også for Norge. 

Dramatikken i Sør-Europa viser hvordan utenriks- og innenrikspolitikken henger tett sammen, som også utenriksministeren var inne på i sin redegjørelse i går. Den utenrikspolitiske håndteringen legger premisser for innenrikspolitikken. 

Utenriksministeren sa i går at den kritiske fasen ikke nødvendigvis var i fjor, den kritiske fasen kan fremdeles ligge foran oss. 

Norge deltar i viktige deler av det grensesamarbeidet som nå utfordres. Vi har en stemme, vi har en plass ved bordet. Hvilke konkrete tiltak og initiativ kan Norge bidra med for å stabilisere den situasjonen som nå har oppstått, både på grenseområdet, og ikke minst i det politiske samarbeidet i Europa, som Norge berøres av, og er en del av?",Jonas Gahr Støre,Arbeiderpartiet,2016-03-02,2016-03-02
162,2015-2016,"I utkastet til Nasjonal transportplan fra etatene er ikke Ahusbanen, også kalt Romeriksbanen, omtalt. Etter at det var uklarhet om dette høsten 2014, har statsråden ved flere anledninger sagt at regjeringen går inn for Ahusbanen, og at de vil finansiere den med 50 pst. Han sa for eksempel til Akers Avis 14. august 2015: 'Vi gikk til valg på å bygge bane til Ahus og Fornebu, og det skal vi levere.'
Hvordan har statsråden i mellomtida fulgt opp dette overfor sine etater, og hva mener statsråden om at dette er utelatt i utkastet til NTP?",Jan Bøhler,Arbeiderpartiet,2016-03-02,2016-03-16
163,2015-2016,"For å nå målet om å redusere klimautslippene i Oslo med 50 pst. er det helt nødvendig å avslutte all oppvarming av bygninger med fossil olje. Regjeringen har skapt usikkerhet om et slikt forbud ved å foreløpig eller helt avvise forbud mot bruk av fossil fyringsolje i næringsbygg når det er kaldt, såkalt topplast/spisslast. 
Vil statsråden følge opp regjeringserklæringens mål om å forby all bruk av fossil olje til oppvarming av bygg, og når vil han fremme forslaget?",Heikki Eidsvoll Holmås,Sosialistisk Venstreparti,2016-02-25,2016-03-02
164,2015-2016,"Helseministeren har instruert sykehusledere i Norge om at de hverken skal skjønnmale eller bortforklare problemer med varsling. Direktør i Helse Nord har etter dette i innlegg på foretakets hjemmesider forlangt dokumentasjon på at det finnes en fryktkultur ved sykehus. Han hevder at å framsette slike påstander, uten at de er mer konkrete, er svært alvorlig, og vil ramme hele virksomheten, og svekke ledelsen som ivaretar et viktig samfunnsoppdrag. 
Er statsråden enig i disse påstandene?",Kjersti Toppe,Senterpartiet,2016-02-25,2016-03-02
165,2015-2016,"Regjeringen er nå i ferd med å forberede konkurranseutsetting av flere jernbanestrekninger i Norge. De første to pakkene skal ut på anbud i 2017 med oppstart fra desember 2018. Togmateriellet skal leies ut av et statlig selskap, og man forutsetter at de ansatte blir en del av virksomhetsoverdragelsen, og at de beholder sine rettigheter. Alle kan leie dagens verksted på like vilkår.
Hvordan vil man kunne få et 'bedre' og eventuelt billigere tilbud når man tilnærmet skal drifte slik man gjør i dag?",Kjell-Idar Juvik,Arbeiderpartiet,2016-02-25,2016-03-02
166,2015-2016,"Kunnskapsdepartementet trakk anbudet for en evaluering av forsøket med økt lærertetthet i ungdomsskolen 9. desember 2013. Likevel uttalte statsråden dette til Aftenposten 23. september 2014: 'Når det gjelder å vurdere en nasjonal norm, som den forrige regjeringen heller ikke var for, mener jeg vi først bør evaluere lærerløftet i ungdomsskolen med 600 ekstra stillinger, som vi har videreført.' På dette tidspunktet hadde ikke statsråden informert Stortinget om at evalueringen var stanset.
Visste statsråden at følgeevalueringen var stanset da han kom med uttalelsen, og hvorfor valgte han i så fall å gi inntrykk av det motsatte?",Audun Lysbakken,Sosialistisk Venstreparti,2016-02-25,2016-03-02
167,2015-2016,"Troms fylkeskommune har de siste årene arbeidet med alternative undervisningsløsninger for å gi elevene et bredest mulig fagtilbud selv om elevtallene går ned. I dette arbeidet er det tatt i bruk fjernundervisning i flere fag i tillegg til at man arbeider med tids- og stedsuavhengige undervisningsformer.
Mener statsråden at Troms fylkeskommunes strategier om alternative undervisningsformer kan betraktes å være innenfor opplæringskravene så lenge faglige og tekniske løsninger er ivaretatt?",Siv Elin Hansen,Sosialistisk Venstreparti,2016-02-25,2016-03-02
168,2015-2016,"Bare fem år etter at Aker ble nedlagt som lokalsykehus, går OUS i sitt anbefalte alternativ inn for å bygge nytt lokalsykehus på Aker. Men fordi tre bydeler i Groruddalen ble flyttet til det overfylte Ahus, vil disse med dagens opptaksområder ikke få nye Aker som sitt lokalsykehus. Hvis det avklares tidlig at de tre bydelene flyttes tilbake til OUS, vil det kunne planlegges nok kapasitet på Aker til både å dekke disse og bydeler under Ullevål.
Hvordan ser statsråden på behovet for denne avklaringen, og når vil den skje?",Jan Bøhler,Arbeiderpartiet,2016-02-25,2016-03-02
169,2015-2016,"Gjennom politiske beslutninger har Statoil fått ansvar for 80 pst. av produksjonen på norsk sokkel. Statoils organisering av sin virksomhet, særlig anskaffelser, har stor betydning for hvor store ringvirkninger virksomheten gir i Norge. Statoil planlegger nå flytting av anskaffelser, it, finans og HR til lavkostland gjennom prosjektet Statoil Business Center.
Mener statsråden at dette er uten betydning for selskapets hovedkontorfunksjoner i Norge?",Per Rune Henriksen,Arbeiderpartiet,2016-02-24,2016-03-02
170,2015-2016,"Det er klokt og riktig at Statoil gjennomfører STEP-prosjektet, som handler om å jobbe smartere og mer effektivt. Men Statoil Business Center handler ikke om å jobbe smartere eller å bli mer effektiv, det er en strategisk beslutning om å flytte 1 700 norske arbeidsplasser til land med lavere lønnskostnader.
Er statsråden enig i at utflytting av disse arbeidsplassene er en strategisk beslutning, og er han enig i at dette er i strid med intensjonene i vårt eierskap?",Torstein Tvedt Solberg,Arbeiderpartiet,2016-02-23,2016-03-02
171,2015-2016,"Vi står i en ekstraordinær flyktningsituasjon som krever helt nye politiske grep. Kristelig Folkeparti har bidratt – og vil fortsatt bidra – og håper at det tverrpolitiske arbeidet kan få på plass både innstramminger og bedre integrering. 
Kristelig Folkeparti vil være med for å sikre landets framtid og våre gode velferdsordninger. Da regjeringen kom med 18 punkter før jul, deltok vi og opposisjonen konstruktivt og utvidet disse til 64 punkter, som da er Stortingets vilje i denne saken. 
Da statsråden la fram 40 innstrammingsforslag i romjulen, ble mange overrasket og skuffet. Vi ble overrasket fordi regjeringen ikke i større grad tok utgangspunkt i stortingsforliket, og skuffet fordi mange av tiltakene vil hemme integrering. De vil ramme utsatte barn og kan trolig stride mot folkerettslige forpliktelser, noe som jo ble påpekt av regjeringens egne fagetater UDI, SSB, Bufdir og IMDI, for å nevne noen. 
Kristelig Folkeparti er nå opptatt av å få raskt på plass målrettede tiltak. Vi har forventninger om det, og vi ønsker å bidra. I forrige uke uttrykte statsministeren i SMS og brev at regjeringen var på tilbudssiden. Det er kommet invitasjon til et nytt møte, og det ser vi fram til. 
Kristelig Folkeparti er villig til å gå i en dialog for å se om det er mulig å finne fram til tverrpolitiske løsninger, selv om noen av forslagene til nå framstår som uakseptable. Vi har forventninger, vi ønsker å delta, og vi vil komme fram til et resultat som er til landets beste for å sikre framtiden. 
Ønsker statsråden å oppnå bred enighet? Og har statsråden vilje til å revidere og kanskje skape forslag som kommer andre partier i møte, på et tidlig tidspunkt? ",Geir Sigbjørn Toskedal,Kristelig Folkeparti,2016-02-23,2016-02-23
172,2015-2016,"UDI/UNE har avslått oppholdstillatelse for en amerikansk lærer med begrunnelse at hun har to deltidsarbeidsgivere og ikke én slik regelverket krever. I desember 2015 stilte jeg skriftlig spørsmål til arbeidsministeren om denne saken, og svaret var at saken skulle følges nøye og at regelverket kunne oppfattes som urimelig.
Vil statsråden følge opp denne saken, og ta initiativ til nødvendige regelendringer?",Stein Erik Lauvås,Arbeiderpartiet,2016-02-23,2016-03-02
173,2015-2016,"Departementet slår i tildelingsbrevet til Juss-Buss fast at midler ikke kan benyttes til rettspolitisk arbeid. Juss-Buss sier det forhindrer deres rettspolitiske arbeid. De har vært kritiske til regjeringens politikk, bl.a. om å sende fanger til Nederland og behandlingen av asylbarn. Det kan synes som om statsråden ved tildelingsbrevet ønsker å stilne kritikk. Aldri tidligere er slik avgrensning gjort.
Hva er årsaken til at statsråden mener det er behov for å forhindre Juss-Buss å delta i den rettspolitiske debatten?",Kari Henriksen,Arbeiderpartiet,2016-02-23,2016-03-02
174,2015-2016,"Det har vore brei politisk einigheit om ein differensiert flåte i Noreg. Statsråden har 12. januar sendt instruks vedrørande 'hjemmelslengde og største lengde og forholdsmessighet mellom båtens kvotegrunnlag og lengde'. Ein kan no samle fartøykvoter frå 11-15 meter på båter opptil 55-60 meter, då begrensinga berre er på lastevolum under 500 m3. Noregs Fiskarlag har bedt om justering på instruksen mellom anna absolutt skott ved 21 meter for hjemmelslengde 11-14,9 meter. 
Vil statsråden etterkomme kravet, og sikre at vi framleis skal ha ein variert flåte?",Ingrid Heggø,Arbeiderpartiet,2016-02-22,2016-03-02
175,2015-2016,"I spørretimen 17. februar sa kunnskapsministeren at han ikke valgte å prioritere en omfattende følgeevaluering av tilskuddsordningen til 600 lærerstillinger i ungdomsskolen, og at på det tidspunktet regjeringen overtok, var midlene allerede fordelt til konkrete skoler. Statsråden sa videre at det ikke ville være mulig å gjennomføre en effektstudie i streng forstand. Følgeevaluering var sendt på anbud høsten 2013, men ble så trukket tilbake av statsråden.
Hvilke nye moment gjorde det umulig å gjennomføre evalueringen?",Anne Tingelstad Wøien,Senterpartiet,2016-02-18,2016-03-02
176,2015-2016,"Vi har hørt i løpet av denne spørretimen at de får til mye i klimapolitikken. Vi har også hørt at klima- og miljøministeren overoppfyller klimautålmodigheten – sterke ord. Det som er bekymringsfullt, er at klima- og miljøministeren ikke klarer å nevne ett konkret tiltak regjeringen på selvstendig grunnlag har fremmet for Stortinget for å redusere klimagassutslipp. Det er ikke en underbygging av at en får til mye i klimapolitikken. Det er heller ikke et svar på at en overoppfyller klimautålmodigheten. Tvert om, det vitner om regjeringens tilnærming til klimautfordringene, at de ikke har en aktiv tilnærming, men en passiv tilnærming. 
Så er det bra at hver gang regjeringen kommer til Stortinget, blir den utfordret og dratt i riktig retning når det gjelder klima. Men det er bekymringsfullt at klima- og miljøministeren på gjentatte spørsmål ikke kan nevne ett konkret tiltak regjeringen har fremmet for å redusere klimagassutslipp i Norge. 
Mitt spørsmål går i retning av: Hvilke konkrete tiltak vil klima- og miljøministeren fremme for Stortinget som en konsekvens av den avtalen Stortinget har sluttet seg til, om at vi skal redusere våre klimagassutslipp innen 2030 med 40 pst.? Hvilke konkrete tiltak vil klima- og miljøministeren fremme? ",Terje Aasland,Arbeiderpartiet,2016-02-17,2016-02-17
177,2015-2016,"To vedtak fra klimaavtalen i Paris er umulige å misforstå. Det ene er at lands klimaforpliktelser ikke er i nærheten av å være nok til å nå 2-gradersmålet, langt mindre 1,5-gradersmålet, derfor må alle land hjem og skjerpe forpliktelsene sine. Det andre er at kutt før 2020 er viktige og gjør det lettere å stoppe farlig global oppvarming. 
Nå gikk jo den forrige klimaministeren, som var med på å vedta dette, av, antagelig fordi hun skjønte hvor vanskelig det ville bli å få gjennomslag i egen regjering for dette. Men Helgesen har overtatt, og selv om han ikke akkurat kom til dekket bord, kunne det kanskje forventes at han hadde sagt at vi må gjøre i Norge som vi har bedt alle andre verdens land gjøre. Men har vi fått høre det? Nei. Så langt er svaret ingen skjerpelser av utslippskravene før i 2020, og som han sa til Aftenposten på spørsmål om utslippene skal ned de neste to årene: Jeg skal være varsom med å love noe som helst. 2013 til 2020, det er syv år. Vidar Helgesens regjering klarer altså ikke å love en politikk som kutter utslipp ned mot det Stortinget har vedtatt i løpet av de syv årene han har fra regjeringens hans overtok. Det er ikke gjennomføringskraft, det er mageplask. 
Oljeindustrien er den sektoren som slipper ut mest klimagasser her i landet. Oljeindustrien har nesten doblet sine utslipp siden 1990, og det forventes også å øke i 2015. Derfor stiller jeg følgende spørsmål til klima- og miljøministeren: Kan han nevne ett forslag fra regjeringen – ikke et forslag som er pålagt fra SV, Kristelig Folkeparti, Venstre eller de andre opposisjonspartiene – som i vesentlig grad kutter utslippene i den sektoren som slipper ut mest, nemlig oljeindustrien, eller nevne et forslag som kommer? Ett forslag! ",Heikki Eidsvoll Holmås,Sosialistisk Venstreparti,2016-02-17,2016-02-17
178,2015-2016,"Skulle ein teke enkelte parti og stortingsrepresentantar, endåtil ein sokalla ansvarleg statsråd, på alvor, høyrest det ut som om ein ekstraordinær flyktningtilstrøyming på nokre få tusen fleire enn i ein normalsituasjon er den største trugselen og det største problemet me står overfor som nasjon og verdsborgarar. Eg føler meg trygg på at statsråd Helgesen er samd med meg og Venstre i at klimaproblemet dessverre har heilt andre dimensjonar med seg kva gjeld innsnevring i framtidige generasjonar sin fridom, både i Noreg og i resten av verda. 
Klimakrisa kan endåtil bidra til å forsterka migrasjonsbehovet betydeleg om ikkje me som sit i posisjon til å løysa ho, gjer nettopp det. Heldigvis har ikkje Noreg berre gode føresetnader for å gå i front og vera ein tung aktør for å sikra at verda løyser klimaproblemet, men gjort på rette måten legg me òg eit solid grunnlag for næringsutvikling, nye arbeidsplassar og grøn vekst. 
Dagens gladmelding om at Hydro har trykt på startknappen for aluminiumsteknologipiloten på Karmøy, er eit prima døme på at industrien for lengst er i gang. Det kanskje sterkaste politiske incitamentet me har for å forsterka utviklinga, er målmedveten bruk av skattar og avgifter og strenge klima- og miljøkrav i offentlege anbod og konsesjonsvilkår. Slik å skapa marknader for grøne løysingar er avgjerande for å ta ut potensialet og auka konkurransekrafta for eigen industri og teknologiutviklingsmiljø på verdsmarknadene. 
Spørsmålet til statsråden er kort og godt: Kva ambisjonar og konkrete initiativ kjem han til å ta i så måte? Med Venstre som konstruktiv pådrivar og samarbeidsparti har statsråden tidenes moglegheit til ikkje berre å gjennomføra Venstre-politikk, men òg til sjølv å vera ein tung premissleverandør. ",Terje Breivik,Venstre,2016-02-17,2016-02-17
179,2015-2016,"NRK hadde i går et Brennpunkt-program der en av konklusjonene var at mer av norsk matvareproduksjon bør være beitebasert i stedet for kraftfôrbasert. Det ville vært en interessant utvikling om vi kunne ha gjort oss bedre nytte av våre utmarksbeiter. De største hindrene for det i dag er norsk rovdyrpolitikk. Regjeringen følger ikke opp rovdyrforlikets mål om at det både skal være mulig å ha bestander av rovdyr og samtidig drive beitebruk i hele landet. Det betyr at i område etter område slutter en nå med husdyr fordi det ikke er forsvarlig å ha dyr på beite. Det gjelder i Hedmark, det gjelder i Nord-Trøndelag og i Sør-Trøndelag, det gjelder i Nord-Norge, og det gjelder i fjelltrakter i Sør-Norge. Det er en sørgelig utvikling for et mer miljøvennlig landbruk og også for Distrikts-Norge. 
I en uttalelse fra årsmøtet i Hedmark Høyre i helga kommer frustrasjonen veldig godt fram, og jeg tillater meg å sitere: 
«Høyre har forsvarlig bruk som en kjerneverdi. Respekten for enkeltmennesket og eiendomsretten er sterke ideologiske faner. I rovviltpolitikken og da spesielt når det gjelder ulv, har disse kjerneverdiene måttet vike for en politikk som ikke har troverdighet og som er svært konfliktskapende.» 
Senterpartiet kunne ikke vært mer enig i uttalelsen. Dagens politikk skaper store konflikter. Gang på gang har Senterpartiet foreslått tiltak i Stortinget som kunne gitt oss en annen rovviltpolitikk, og vår overraskelse har vært stor over at Høyre i regjering ser ut til å ha glemt alt som står i partiprogrammet, og alt de sa før de kom i regjering. 
Nå krever Hedmark Høyre at framtidige bestandsmål for ulv settes til to–tre revir, og de mener også at det faggrunnlaget som regjeringen har fått i dette spørsmålet, er «et makkverk», som representanten Gunnar Gundersen så lyrisk har uttalt. Har statsråden syn på det? ",Marit Arnstad,Senterpartiet,2016-02-17,2016-02-17
180,2015-2016,"Vi står i en ekstraordinær flyktningsituasjon som krever helt nye politiske grep. Kristelig Folkeparti har bidratt – og vil fortsatt bidra – og håper at det tverrpolitiske arbeidet kan få på plass både innstramminger og bedre integrering. 
Kristelig Folkeparti vil være med for å sikre landets framtid og våre gode velferdsordninger. Da regjeringen kom med 18 punkter før jul, deltok vi og opposisjonen konstruktivt og utvidet disse til 64 punkter, som da er Stortingets vilje i denne saken. 
Da statsråden la fram 40 innstrammingsforslag i romjulen, ble mange overrasket og skuffet. Vi ble overrasket fordi regjeringen ikke i større grad tok utgangspunkt i stortingsforliket, og skuffet fordi mange av tiltakene vil hemme integrering. De vil ramme utsatte barn og kan trolig stride mot folkerettslige forpliktelser, noe som jo ble påpekt av regjeringens egne fagetater UDI, SSB, Bufdir og IMDI, for å nevne noen. 
Kristelig Folkeparti er nå opptatt av å få raskt på plass målrettede tiltak. Vi har forventninger om det, og vi ønsker å bidra. I forrige uke uttrykte statsministeren i SMS og brev at regjeringen var på tilbudssiden. Det er kommet invitasjon til et nytt møte, og det ser vi fram til. 
Kristelig Folkeparti er villig til å gå i en dialog for å se om det er mulig å finne fram til tverrpolitiske løsninger, selv om noen av forslagene til nå framstår som uakseptable. Vi har forventninger, vi ønsker å delta, og vi vil komme fram til et resultat som er til landets beste for å sikre framtiden. 
Ønsker statsråden å oppnå bred enighet? Og har statsråden vilje til å revidere og kanskje skape forslag som kommer andre partier i møte, på et tidlig tidspunkt? ",Geir Sigbjørn Toskedal,Kristelig Folkeparti,2016-02-17,2016-02-17
181,2015-2016,"I fjor kom det over 30 000 asylsøkere til Norge. Flertallet av disse vil sannsynligvis få opphold i Norge. Det betyr at det er en stor oppgave å sikre at de raskest mulig kan lære norsk og bli bidragsytere i samfunnet vårt. 
Velferden og det sosiale sikkerhetsnettet er bygd på arbeidsinnsatsen vår. Derfor er det så viktig at vi lykkes med integreringspolitikken og målet om at alle skal med. 
Det finnes knapt noe annet land som har bedre forutsetninger for å lykkes med dette enn Norge. Vi har god økonomi og mange ressurser, vi har en måte å organisere samfunnet på som handler om å gi muligheter til alle, uansett utgangspunkt, og i internasjonal sammenheng har Norge oppnådd gode resultater i integreringspolitikken. Så utgangspunktet er godt. Likevel er det en stor jobb som står foran oss, både fordi vi i år skal bosette om lag dobbelt så mange som før, og fordi vi må lykkes bedre med å få alle gruppene av innvandrere i jobb. 
Sist helg skrev media om at fire av ti somaliere er på sosialhjelp. Det er et problem. Statsministeren slo fast at det kan bety høyere skatt. Jeg mener at det norske samfunnet ikke kan akseptere at mennesker som kan bidra i arbeidslivet, lever på sosialhjelp i stedet for lønn. Derfor trenger vi en aktiv integreringspolitikk, og det savner jeg at dagens regjering har. 
Vi trenger mer og bedre norskopplæring, flere boliger og høyere ambisjoner for innvandrerkvinnene, og vi trenger å ruste kommunene for den jobben de skal gjøre. Regjeringens svar er å kutte i norskopplæring i mottak, redusere rammene til Husbanken og tviholde på kontantstøtten, til tross for at fire av ti kontantstøttemottakere har innvandrerbakgrunn. I tillegg er kommuneøkonomien svekket. 
Integreringsforliket inneholder seks sider med tiltak som Stortinget har pålagt regjeringen å følge opp. Jeg etterspør hva regjeringen gjør. Vi har ikke en dag å miste. Manglende handlekraft fra Høyre og Fremskrittspartiet kan føre til at flere blir sosialklienter i stedet for arbeidstakere. ",Helga Pedersen,Arbeiderpartiet,2016-02-17,2016-02-17
182,2015-2016,"Sotrasambandet skaper mest kø i Bergen. På to år har kostnadene for nytt samband økt med 2,5 mrd. kroner. Det er en stamvei hvor Statens vegvesen har ansvar for planlegging, og det er det at de stiller krav som gjør at kostnadene øker. Den statlige støtten er i dag på 23 pst., like mye som staten selv tar inn i merverdiavgift på prosjektet. Kommunen har bedt om en ny bro og ønsker ikke 100 kroner i bompengeavgift.
Hvorfor legger statsråden skylden på lokalpolitikerne når det er hans eget Statens vegvesen som planlegger, og blir det byggestart i 2017?
",Ruth Grung,Arbeiderpartiet,2016-02-11,2016-02-17
183,2015-2016,"Statsråd Anniken Hauglie viste i spørjetimen i Stortinget 10. februar til at ho hadde besøkt Rogaland der 40 pst. av unge arbeidsledige ikkje hadde fullført vidaregåande opplæring. Ho stilte spørsmålet om vi no burde 'bruke momentumet' til å gje dei fullført vidaregåande opplæring. Arbeidarpartiet har bede om at regelverket for dagpengar blir endra slik at unge utan fullført vidaregåande kan få ta fag på vidaregåande utan å miste dagpengane.
Når, og eventuelt korleis, vil regjeringa endre regelverket slik at dette blir mogleg?",Fredric Holen Bjørdal,Arbeiderpartiet,2016-02-11,2016-02-17
184,2015-2016,"Bare 7 pst. av kunsten til Nasjonalmuseet vises i dag. Når det nye museet er ferdig på Vestbanetomten, vil opptil 14 pst. av kunsten kunne vises. Det nåværende Nasjonalgalleriet på Tullinløkka er et populært museum med rundt fire hundre tusen besøkende pr. år. Den framtidige bruken av dette når det nye Nasjonalmuseet åpner, er ikke avklart. Det bør være aktuelt å fortsette å bruke Nasjonalgalleriet til å vise deler av Nasjonalmuseets kunst.
Hvordan vurderer statsråden dette, og hvordan vil den videre prosessen bli lagt opp?",Jan Bøhler,Arbeiderpartiet,2016-02-11,2016-02-17
185,2015-2016,"Miljødirektoratet har gjennomgått samtlige aspekter ved gruvedriften ved Førdefjorden og mener alle er negative for miljøet. I samsvar med forurensningsloven har direktoratet vurdert dette opp mot de antatte samfunnsøkonomiske fordelene, og konkludert med at miljøinngrepene ikke har skadevirkninger som oppveier disse. 
Hvis de samfunnsøkonomiske fordelene  som trumfer føre-var-prinsippet og innbyggernes rett til rent miljø i og rundt Førdefjorden – reduseres, trekkes da utslippstillatelsen?",Rasmus Hansson,Miljøpartiet De Grønne,2016-02-11,2016-02-17
186,2015-2016,"Høsten 2012 vedtok den rød-grønne regjeringen å styrke ungdomstrinnet med 600 nye lærerstillinger fra høsten 2013. I retningslinjene fra departementet ble det slått fast at tiltaket skulle følgeevalueres. I media er vi gjort kjent med at en slik evaluering ikke er gjennomført, og at regjeringen vil stoppe lærersatsingen til tross for at denne har hatt positiv effekt på læringsutbyttet.
Kan statsråden bekrefte at prosjektet ikke er følgeevaluert, og i så fall, hvorfor er dette ikke gjort?",Anne Tingelstad Wøien,Senterpartiet,2016-02-11,2016-02-17
187,2015-2016,"De siste tallene fra SSB viser at det har blitt 19 000 flere sysselsatte på deltid, og tilsvarende færre som jobber heltid det siste året. Vi vet at svært mange som jobber deltid, ønsker heltidsarbeid. Tallene viser også at stadig flere blir midlertidig ansatt, samtidig som sysselsettingsgraden går tilbake og arbeidsledigheten stiger. Dette må bety at faste og trygge jobber byttes ut med usikre og midlertidige jobber. 
Mener statsråden at dette er en riktig og villet utvikling for norsk arbeidsliv?",Rigmor Aasrud,Arbeiderpartiet,2016-02-11,2016-02-17
188,2015-2016,"Regjeringen har, etter press fra arbeidslivets parter, gjort noen forbedringer av bedriftsintern opplæring. Men forskriften er fortsatt ikke endret slik som i 2009,  da tiltaket kunne benyttes av bedrifter som opplevde midlertidig markedssvikt, og der forholdene er av særlig alvorlig karakter for arbeidsmarkedet.
Hvorfor åpner ikke regjeringen for at tilskudd til bedriftsintern opplæring kan gis til bedrifter som midlertidig er rammet av markedssvikt på grunn av konjunkturmessige forhold?",Dag Terje Andersen,Arbeiderpartiet,2016-02-11,2016-02-17
189,2015-2016,"Mineralnæringen er en av få næringer som er nevnt spesifikt i regjeringserklæringen. Næringsministeren har uttalt at mineralnæringen er en landbasert bransje med potensial som kan sikre økt verdiskaping og sysselsetting. I årets budsjett blir imidlertid næringen rammet av et kutt i midlene til mineralkartlegging, noe som fører til oppsigelser i NGU og tap av viktig kompetanse i det som er definert som en fremtidsnæring.
Hva er regjeringens strategi og eventuelle konkrete tiltak for å videreutvikle mineralnæringen?",Odd Omland,Arbeiderpartiet,2016-02-11,2016-02-17
190,2015-2016,"Arbeidsløysa innan havbruk er aukande. Eit ubrukt verktøy for auka sysselsetting innan havbrukssektoren er å innføre rullerande MTB.
Vil statsråden ta i bruk dette verktøyet?",Ingrid Heggø,Arbeiderpartiet,2016-02-11,2016-02-17
191,2015-2016,"Den rekordhøye arbeidsledigheten som har rammet offshorerelatert næringsvirksomhet, trenger nå en nasjonal satsing for å holde aktiviteten oppe. Det er behov for å benytte trepartssamarbeidet mellom arbeidsgiverorganisasjonene, arbeidstakerorganisasjonene og myndighetene for å komme med mottiltak. Tiltak knyttet til leting, feltutvikling, vedlikehold og plugging av brønner er sårt tiltrengte aktiviteter i dagens situasjon.
Kan statsråden ta initiativ til en aktivitetspakke for norsk sokkel?",Else-May Norderhus,Arbeiderpartiet,2016-02-11,2016-02-17
192,2015-2016,"Ifølge Fædrelandsvennen ligger Stoltenberg-regjeringens vegstandard, vekselvis tre- og tofelts vei, som finansieringsgrunnlag for Nye veier AS som har fått ansvar for å bygge ut flere hovedveistrekninger i Norge, blant annet E39 Kristiansand-Stavanger. Fremskrittspartiet lovet før valget firefelts veg hele strekningen i løpet av 10 år. Nå har samferdselsministeren fra Fremskrittspartiet hatt ansvar for samferdsel over tre budsjettår.
Hvorfor er ikke dette korrigert i noen av disse budsjettene?",Kari Henriksen,Arbeiderpartiet,2016-02-11,2016-02-17
193,2015-2016,"Planleggingen av en ny Ringeriksbane er i full gang, som vil både utvide bo- og arbeidsmarkedsregionen rundt Oslo og bidra til en sterkt forkortet Bergensbane. Det som derimot uroer oss i Venstre er at Jernbaneverket ser ut til å planlegge en trasé for banen gjennom Bærum, noe som umuliggjør trafikk med vanlige godstog på denne nye strekningen. For Venstre er det viktig at bane ikke taper for vei om godstrafikken.
Vil statsråden legge til rette for at også gods kan kjøre med Ringeriksbanen?",Erik Lundeby,Venstre,2016-02-11,2016-02-17
194,2015-2016,"Ny E6 sør for Trondheim er lovet ferdig utbygd innen 2023. Stortinget har gjennom klimaforliket samtidig slått fast at all vekst i persontrafikk i og rundt de store byene skal tas med kollektiv, gange eller sykkel. For å etablere gode reisevaner og få flere til å velge kollektivt før den nye E6-en står ferdig, er det viktig at gode togtilbud med nye togsett er etablert.
Hvilke planer finnes for innfasing av Flirt-tog på Trønderbanen?",Karianne O. Tung,Arbeiderpartiet,2016-02-11,2016-02-17
195,2015-2016,"Kulturrådet fikk en tydelig bestilling av statsråd Thorhild Widvey under Arendalsuka 2015 om å se på oppgaver som er mulig å løse andre steder i landet. Arbeiderpartiet støtter initiativet med å gi flere kulturoppgaver til regionene. Kulturrådet har hatt fokus på dette i lang tid og uttaler at de er rede til å starte prosesser.
Hvor langt er statsråden kommet i sin behandling av de forslag Kulturrådet angivelig har levert?",Hege Haukeland Liadal,Arbeiderpartiet,2016-02-11,2016-02-17
196,2015-2016,"I DNs reportasje den 23. januar 2016, kalt 'Frykt og avmakt i hvitt', advarer ansatte om en sterk fryktkultur ved norske sykehus. 30 sykehuskilder er intervjuet, og de fleste sier at omfanget er så utbredt at de kaller det et problem i helsevesenet. Sanksjoner rammer oftest tillitsvalgte. Direktør i Helsetilsynet bekrefter at det finnes ""endel ondsinnede arbeidskulturer som kan ramme både de ansatte og pasientsikkerheten"".
Hva er statsrådens tiltak for å sikre åpenhet og hindre fryktkultur ved norske sykehus?",Kjersti Toppe,Senterpartiet,2016-02-11,2016-02-17
197,2015-2016,"Vi har grunn til å være bekymret over antall arbeidsledige i Norge, og jeg må si at jeg synes det er mildt sagt oppsiktsvekkende å høre statsministeren nå sammenligne denne bekymringen med den ganske voldsomme og splittende retorikken som integreringsministeren fører. Men jeg skal la det ligge nå. 

Jeg er uenig med Erna Solberg som sier at i prosent er ledigheten i Norge fortsatt lav. 4,6 pst. er ubehagelig høyt, og ledigheten stiger. I januar økte ledigheten i 13 fylker. 

Arbeiderpartiet kritiserer ikke regjeringen for at oljeprisen er lav, men vi mener at regjeringen gjør for lite for å møte situasjonen. Ja, Norge skal omstilles, men ikke til et samfunn med høy ledighet. Det finnes tiltak mot ledighet som virker, og ett er Arbeiderpartiets forslag om å utvide permitteringsregelverket. Men regjeringen sier nei. Høyre og Fremskrittspartiet insisterer på at folk skal bli oppsagt istedenfor å bli permittert, og det etterlater et inntrykk av at økt ledighet er blitt regjeringens virkemiddel for omstilling. Tidligere har statsministeren sagt at vi ikke må låse inn arbeidskraft gjennom permittering fordi andre bedrifter dermed ikke får tak i ansatte. Det er ikke virkeligheten i norske bedrifter. Hvis en bedrift skal nedbemanne, gjør den jo det, permittering er en dyrere vei. Bedrifter i Norge rapporterer dessuten om at det er enkelt å få tak i både ingeniører og operatører. Problemet er ikke å få tak i arbeidskraft, problemet er for få jobber. 

Også fra arbeidstakerens ståsted blir dette litt rart. Hvorfor gå permittert med lav lønn, hvis du kan få en annen jobb? Vard har fem verft i Norge og vet hva omstilling er, men trenger et bedre permitteringsregelverk for å beholde sine ansatte. Denne uken sa Ulstein Group at de går inn i en situasjon hvor de må si opp personer de ikke ønsker å si opp fordi permitteringsregelverket ikke er godt nok. 

Er statsministeren uenig med disse bedriftene, med LO, Norsk Industri og nå NHO som mener at bedre permitteringsregler er et effektivt tiltak?",Marianne Marthinsen,Arbeiderpartiet,2016-02-10,2016-02-10
198,2015-2016,"For få dager siden demonstrerte kjente representanter for Stopp islamiseringen av Norge, Pegida og andre ytterliggående grupper i Oslo sentrum. De var som vanlig få, og det ville vanligvis ikke vært noen grunn til å bry seg. Det spesielle denne gangen var imidlertid at disse gruppene ikke gjorde det de pleier, nemlig å demonstrere mot norske myndigheter, det var i stedet en støttedemonstrasjon for regjeringen, med særlig vekt på å heie på innvandrings- og integreringsministeren. Regjeringen har altså stilt seg sånn at tilhengerne av den mest ytterliggående politikken når det gjelder håndtering av flyktninger som kommer til Norge, har sans for hvordan regjeringen framstår. Det burde bekymre statsministeren. 

Statsministeren holdt en, syns jeg, veldig god nyttårstale i år. Den handlet bl.a. om hverdagsintegrering. Statsministeren framsto sånn som en politisk leder skal i en vanskelig tid: samlende, med vekt på å roe gemyttene, vise folk at hun har en plan. Innvandrings- og integreringsministeren framstår igjen og igjen på en helt annen måte: splittende, med vekt på å skjerpe motsetningene og spille på frykt ved igjen og igjen å fortelle folk at de har grunn til å være redde. Hun ordlegger seg på måter som underbygger myter om at de fleste asylsøkere bare kommer for å nyte og ikke er interessert i å yte. 

Jeg tror vi alle er bekymret for at spenningene og motsetningene i det norske samfunnet kan øke. Da er regjeringens ansvar å roe ned situasjonen, og statsministeren bidrar ofte til det, men lar samtidig integreringsministeren gjøre det motsatte. Når regjeringen selv holder seg med to så radikalt forskjellige budskap, er det litt pussig å anklage det største opposisjonspartiet for å vingle. Derfor vil jeg stille helt konkret det spørsmålet som har ligget under i veldig mange spørsmål her i dag: Er statsministeren egentlig komfortabel med den retorikken innvandrings- og integreringsministeren har brukt i debatten de siste ukene?",Audun Lysbakken,Sosialistisk Venstreparti,2016-02-10,2016-02-10
199,2015-2016,"Flyktningkrisa er ikkje berre utfordrande for Noreg, men har sett Europa og det europeiske samarbeidet og fellesskapet under sterkt press. 70 år etter at Winston Churchill heldt tale på Westminster College i Missouri: «an iron curtain has descended across the Continent», ser me meir enn konturane av at det same er i ferd med å skje igjen. Ikkje berre Noreg, men òg Europa treng klok, samlande og tryggleiksskapande leiarskap for å handtera det som truleg berre er starten på ei lengevarande, eskalerande humanitær krise, og som har styrke i seg til å skru det europeiske samhaldet fleire tiår tilbake. Dette er ein leiarskap statsministeren isolert sett er ein framifrå eksponent for nasjonalt og internasjonalt, sist med gjevarlandskonferanseinitiativet, kloke betryggjande uttalar i det offentlege rom, flyktningforliket ho tok initiativet til i haust – isolert sett fordi me har ein fagminister som i grell kontrast til statsministeren opptrer i regelen som ein kva helst slags spinndoktor frå eit ytterleggåande opposisjonsparti, ikkje som talsperson for eit ansvarleg regjeringsparti i mindretal. 

Statsråd Listhaug bidreg diverre til å nøre opp under den uroa eg sjølvsagt er samd med statsministeren i at me skal ta på alvor, framfor å utøva den samlande leiarskapen me treng i ein så alvorleg situasjon. Leiande politikarar fryktar ikkje framtida, men ser moglegheiter og finn løysingar. Meir enn på lenge er det viktig å hegne om folkerettslege prinsipp og konvensjonar, ta internasjonalt ansvar. For eit lite land som Noreg har det historisk sett vore heilt avgjerande og eit viktig bidrag for at me er det trygge, privilegerte landet me alle nyt godt av i dag. 

Spørsmålet er om statsministeren er samd med Venstre i at Noreg heller bør gjera sitt for at folkerettslege prinsipp står seg gjennom den krisa det internasjonale samfunnet må handtera, framfor å vera ein pådrivar for å svekkja dei.",Terje Breivik,Venstre,2016-02-10,2016-02-10
200,2015-2016,"Det er krevende tider i norsk økonomi. Det er økt ledighet, og det er veldig mye usikkerhet rundt omkring i hele landet. Mange av våre viktigste eksportbedrifter innenfor energi, fisk, skog og turisme ligger i Distrikts-Norge. Det har vært et mål for Stortinget og for tidligere regjeringer å ta hele Norge i bruk, og vi har brukt statens virkemidler aktivt for å hjelpe fram bedrifter slik at de kan skape nye arbeidsplasser, ny aktivitet. 

Et av dagens regjerings store prosjekt, som de legger all kraft inn i, er at kommuner skal slå seg sammen – koste hva det koste vil. Det vil mange distriktsbedrifter tape på – ganske mye, faktisk. Vi fikk et varsel fra Ulefos Jernværk i Nome om at de vil tape 2,5 mill. kr på kommunesammenslåing, det vil de få i økte kostnader. I går kunne vi se på NRK at Skistar i Trysil ville få 4 mill. kr i økte kostnader årlig hvis Trysil ble en del av en storkommune. Hvis man går litt lenger nord, kan man se f.eks. Karlsøybruket i Troms. Hvis de blir en del av en storkommune, vil de få økte årlige kostnader på ca. 1,8 mill. kr. Så det er et faktum at mange distriktsbedrifter vil få store, økte kostnader hvis sammenslåingsprosessene til regjeringen lykkes. 

Så mitt spørsmål til statsministeren er: Hvordan kan det føre til mer aktivitet, flere arbeidsplasser og mer trygghet at regjeringen er mye mer opptatt av å slå sammen kommuner enn å sikre gode rammevilkår for norske distriktsbedrifter?",Trygve Slagsvold Vedum,Senterpartiet,2016-02-10,2016-02-10
201,2015-2016,"I går presenterte PST si nye trusselvurdering. Verdsbiletet har dei seinare åra vore prega av terror og valdeleg ekstremisme. Menneske som ein del av eit større nettverk eller som enkeltpersonar har gjort seg skuldige i forferdelege handlingar mot sivile, der tusenvis av menneskeliv har gått tapt. Heller ikkje Noreg er spart. Mange menneske lever med store sår og tap etter 22. juli-angrepet. Terroren har ingen grenser. Terrortrusselen kjem både frå høgreekstreme og frå radikale islamistiske miljø. 

I PST si trusselvurdering i går påpeiker dei at trusselvurderinga har endra seg, frå at det i 2015 var sannsynleg at Noreg ville bli utsett for terrorangrep, til at det i 2016 er mulig. Trusselnivået har blitt redusert. Det er bra, men PST-sjefen påpeikte uttrykkeleg på pressekonferansen at det råder usikkerheit om vurderinga, og at trusselvurderinga kan endre seg raskt. Trusselvurderinga mot Noreg er i størst grad knytt til radikale islamistar, men ho seier òg at høgreekstreme miljø vil få større fokus i året som kjem, bl.a. på grunn av auken i talet på flyktningar som kjem til Noreg. Ein må kjempe imot ekstremisme og terror, uavhengig av kva for ideologi dei spring ut frå. Det er heilt avgjerande for å sikre tryggleiken til våre innbyggjarar. Det må setjast i verk gode tiltak for å førebyggje og ikkje minst andre tiltak som vil kjempe mot denne brutaliteten. 

Korleis vil statsministeren kome med tiltak, og korleis vurderer ho trusselvurderinga, og kva for tiltak vil regjeringa setje i verk for å kjempe mot radikal ekstremisme her i Noreg?",Knut Arild Hareide,Kristelig Folkeparti,2016-02-10,2016-02-10
202,2015-2016,"Brede forlik om viktige saker for landet er en viktig kvalitet i norsk politikk. I møte med store utfordringer viser vi evne til å legge små krangler til side og samle oss om løsninger som er bra for landet. 

Derfor gikk et bredt flertall på Stortinget før jul sammen om en rekke umiddelbare tiltak for å møte flyktningkrisen og tiltak for god integrering. En viktig motivasjon var å stå sammen, slik at lokalsamfunn ute i kommunene også kunne møte nye oppgaver og utfordringer samlet, og ikke splittet. 

Arbeiderpartiet står fast ved disse forlikene. Det var riktig av Stortinget å gi regjeringen støtte i en vanskelig tid. 

Siden forlikene ble inngått, er det skapt dyp tvil om regjeringens vilje og evne til å forvalte denne brede enigheten. Forlikene er ikke fulgt opp med kontakt og forankring av forslag og politisk retning. Begrunnede spørsmål til de 40 forslagene fra regjeringen i romjulen er møtt med kritikk fra regjeringspartiene om at opposisjonen vingler – ja liketil anklage om at vi truer landets grenser. Når sivilsamfunnet, som f.eks. representanter for Kirken, har stilt spørsmål, blir disse møtt med beskyldninger om at Kirken ødelegger velferdssamfunnet. Begge anklagene er naturligvis ute av proporsjoner og slår bare tilbake på regjeringen selv, men de er en del av et mønster de siste ukene som har svekket tilliten mellom Stortinget, regjeringen og viktige deler av sivilsamfunnet. 

Hvor har statsministeren vært i disse ukene? I går kom hun – i sin første tilbakemelding til forlikspartnerne – med en melding som sier at regjeringen er på tilbudssiden rundt spørsmål om asyl. Og hun vedgår ved høringsfristens utløp at dette er store og kompliserte sammenhenger, som regjeringen vil trenge tid på å gå igjennom – klokt. Ulike talspersoner for regjeringspartiene har bare de siste dagene sendt ulike meldinger og argumentert mot hverandre. Klarer statsministeren å holde regjeringspartiene samlet i denne saken – og ikke bidra til mer splittelse og svekket tillit i tiden fremover? 
",Jonas Gahr Støre,Arbeiderpartiet,2016-02-10,2016-02-10
203,2015-2016,"Ved Universitetssykehuset Nord-Norge i Tromsø har man i et ekstraordinært styremøte vedtatt å bygge nye administrasjonslokaliteter i tilknytning til det planlagte nye PET-senteret, gjennom en ordning med OPS.
Tatt i betraktning at man i mange land har dårlige erfaringer med bruk av OPS i slike sammenhenger; hvordan stiller statsråden seg til at man nå åpner for bruk av OPS ved realisering av nybygg ved våre sykehus?",Tove Karoline Knutsen,Arbeiderpartiet,2016-02-10,2016-02-17
204,2015-2016,"Tilgang på kvalifisert helsepersonell er ein nøkkelfaktor i helsetenesta. Antall legeårsverk i spesialisthelsetenesta i tidsrommet 2009-2014 har auka med 25 prosent, sjukepleieårsverk har i same tidsrommet auka med 12 prosent medan det var nedgang på 24 prosent i årsverk for helsefagarbeidarar. 2 000 helsefagarbeidarårsverk har altså forsvunne frå sjukehusa i løpet av 5 år. 
Kva er årsaka til dette, og kva tiltak har regjeringa for å snu denne utviklinga?",Kjersti Toppe,Senterpartiet,2016-02-04,2016-02-17
205,2015-2016,"DNB ASA er Norges største finanskonsern og har stor betydning for verdiskaping i hele landet, spesielt innen omstillingsarbeid og gründervirksomhet. Det er derfor underlig at de sentraliserer sine tjenester og dermed fjerner seg fra aktive bedriftsmiljø. Havbruksnæringen har den sterkeste klyngen på Vestlandet, samtidig som DNB flytter sin marine avdeling til Oslo. Det samme med forsikringsmiljø.
Hvordan vil statsråden sørge for et tettere samspill mellom finansnæringen og sterke regionale bedriftsmiljø?",Ruth Grung,Arbeiderpartiet,2016-02-04,2016-02-17
206,2015-2016,"Lyngen kommune har innført skuddpremie på gaupe. Gaupe er en sterkt truet art på norsk rødliste. I 1845 vedtok Stortinget å utrydde gaupe, ulv, bjørn og jerv, og innførte derfor skuddpremie på rovdyrene. Først i 1980 ble skuddpremien avviklet, da var bestanden på randen av utryddelse. Skuddpremie burde være et forhistorisk virkemiddel som ikke har noen plass i moderne miljøforvaltning. 
Mener statsråden det er greit at kommuner innfører skuddpremie på gaupe i Norge?",Rasmus Hansson,Miljøpartiet De Grønne,2016-02-04,2016-02-10
207,2015-2016,"Det har vært normalt i det norske arbeidsmarkedet at folk velger å forlate arbeidsstyrken når arbeidsledigheten øker, eksempelvis ved førtidspensjonering og lengre utdanning. Nå øker imidlertid arbeidsstyrken.
Hva er statsrådens forklaring på at arbeidskrafttilgangen øker samtidig som arbeidsledigheten øker?",Per Olaf Lundteigen,Senterpartiet,2016-02-04,2016-02-17
208,2015-2016,"Forskerne Magne Kaldhusdal, Anne Margrete Urdahl og Kari Grave ved Veterinærinstituttet skriver i Nationen 23. desember 2015: 'Narasin er et antibiotikum, men det er ikke slik at alle antibiotika er årsak til den typen resistens vi snakker om her'. Veterinærinstituttet er en virksomhet under Landbruks- og matdepartementet. 
Kan statsråden bekrefte at narasin er et antibiotikum, slik forskerne ved Veterinærinstituttet skriver?",Per Olaf Lundteigen,Senterpartiet,2016-02-04,2016-02-10
209,2015-2016,"En av de største nedturene denne regjeringen har gitt velgerne sine, må være gapet mellom barnehageløftene de ga før valget, og det de faktisk leverer i posisjon. 

Med barnehageforliket fikk vi en historisk utbygging av barnehageplasser, med lovfestet rett til plass for ettåringer, slik at de skulle være sikret barnehageplass. Vi fikk maksprisen, slik at familiene skulle ha råd til å ha barna sine i barnehagen. Den rød-grønne regjeringen bygde ut barnehageplasser over hele landet, og vi jobbet parallelt med kvaliteten i barnehagene. I 2014-budsjettet tok vi det naturlige neste skrittet og startet på jobben med to barnehageopptak. 

Høyres landsmøte ga velgerne et løfte om løpende barnehageopptak. Det står i programmet deres. Representanter fra regjeringspartiet kritiserte i denne valgkampen Arbeiderpartiet for å ville ha kun to opptak. Det holdt ikke for Høyre – de skulle innføre løpende opptak. Velgerne ble lurt. Det første Høyre gjorde i regjering, var å avlyse innføringen av to barnehageopptak og kutte i barnehagebudsjettet. Løpende opptak må velgerne se langt etter – valgløftet er avlyst. Resultatet etter to år med blå-blå regjering er tvert imot lengre barnehagekøer og høyere priser. 

Hva vil statsråden si til de velgerne som stemte på Høyre fordi de lovte løpende barnehageopptak? Innrømmer statsråden at dette var valgflesk? Om ikke – hvorfor har vi ikke sett noe til det? 
",Anette Trettebergstuen,Arbeiderpartiet,2016-02-03,2016-02-03
210,2015-2016,"Statsråden har i grunnen oppsummert min hovedkritikk av ham selv allerede, så jeg trenger ikke å bruke tid på det. Men jeg vil gjerne spørre statsråden om det lekseopprøret som nå brer seg rundt om i landet. Vi ser en rekke foreldreaksjoner, både lokale og nasjonale, der foreldre ønsker seg forsøk med andre måter å organisere øvingsarbeidet på, både fordi for mange barn ikke får hjelp med øvingsarbeidet sånn som dagens hjemmelekser fungerer, og fordi barnefamilier i tidsklemmen opplever veldig mye stress og mas rundt leksene. Vi ser også at stadig flere lærere engasjerer seg for å prøve nye måter å organisere øvingsarbeidet på, fordi de forsøkene som har vært rundt om i landet, bl.a. viser at det å gjøre lekser på skolen med lærere til stede gir en bedre mulighet til å følge opp de elevene som sliter mest, men også de elevene som gjør det best – og dermed bedre muligheter til tilpasset opplæring. Derfor er en sentral del av SVs plan for en heldagsskole, som statsråden er imot, at det skal være rom for å legge hjemmeleksene inn i skoledagen, sånn at det i stedet blir skolelekser med lærer til stede. Det er SV alene om. Men rundt om i landet foregår det jo nå forsøk. Min gamle barneskole, Møhlenpris i Bergen, fikk støtte fra Røe Isaksens partifeller i det avgåtte byrådet i Bergen til å prøve dette i høst, og Tromsø kommune har varslet omfattende forsøk. Derfor er mitt spørsmål om lekseopprøret gjør inntrykk på statsråden, og om han er positiv til forsøk med skole uten hjemmelekser. ",Audun Lysbakken,Sosialistisk Venstreparti,2016-02-03,2016-02-03
211,2015-2016,"Den låge oljeprisen har medført at mange vert permitterte eller mistar jobben – spesielt ille er det på Vestlandet, i heimfylket mitt, Hordaland, men ikkje minst i nabofylket i sør, Rogaland. Der er arbeidsløysa no oppe i 4,9 pst., og situasjonen vert stadig meir alvorleg. 

I starten av krisa veit me at mange fekk jobb ein annan stad etter at dei vart permitterte, og lenge hadde andre bransjar hatt behov for den kompetansen som var i oljesektoren, og dei aller fleste fekk seg jobb innan tre–fire månader. No melder Nav om at det går lengre og lengre tid til folk får seg ny jobb, og det er stadig nye permitteringar og oppseiingar. 

Dei som mistar jobben i desse tider, får sjølvsagt ein annan økonomisk situasjon enn dei er vande med frå før, men for mange er det likevel det ikkje å ha ein jobb å gå til og ikkje å ha ein plan eller ei oppgåve i kvardagen som er det aller verste. 

Me veit at mange av dei som no mistar jobben i oljesektoren, ikkje skal tilbake dit, men at dei heller finn seg arbeid innanfor andre område. For mange betyr det i praksis at dei anten må oppdatera utdanninga si og fylla på litt, eller at dei rett og slett må ta ny utdanning. 

Regjeringa har varsla endringar i regelverket, sånn at dei som allereie er i gang med studium, får fullføra desse utan å mista dagpengar. Regjeringa gjer òg endringar som gjer at ein kan få utbetalt dagpengar om ein tek studiar som er moglege å kombinera med full jobb. Det er veldig bra. I budsjettforliket fekk Venstre, saman med regjeringspartia og Kristeleg Folkeparti, òg løyvd pengar til 550 nye studieplassar. 

Spørsmålet til statsråden er om utdanningsinstitusjonane er rigga til å handtera og avhjelpa den krisesituasjonen mange er i no, og om utdanningsinstitusjonane har rammevilkår og handlingsrom til å gje dei som no er, og dei som vert, arbeidslause, den kompetansen dei treng for å fortsetja i arbeidslivet.
",Terje Breivik,Venstre,2016-02-03,2016-02-03
212,2015-2016,"I januar i år markerte vi fusjonen mellom Høgskolen i Gjøvik, Høgskolen i Ålesund, Høgskolen i Sør-Trøndelag og NTNU. Samtidig ble Høgskolen i Nesna, Høgskolen i Nord-Trøndelag og Universitetet i Nordland til Nord universitet. Fra før har Høgskolen i Finnmark fusjonert med Universitetet i Tromsø, og vi har nå kun universitet og ingen høgskoler igjen nord for Dovre, bortsett fra Samisk høgskole. 

Det er fortsatt diskusjoner mellom høgskolene på Vestlandet om fusjon. Vi vet at Buskerud, Vestfold og Telemark slår seg sammen og har ambisjoner om å få universitetsstatus. Og prosessene er ikke avsluttet i Høgskole-Norge. 

I dag diskuterer styret ved Høgskulen i Sogn og Fjordane hva de skal gjøre – om de skal være sjølstendig, eller om de skal fusjonere med noen andre. På mandag fikk Høgskolen i Lillehammer, Høgskulen i Volda og Høgskolen i Molde svar om at en samarbeidsmodell ikke var god nok. En slik modell vil ikke være sterk nok når det gjelder konsolidering av fagmiljøer og prioriteringer av ressurser, som statsråden skriver. Modellen vil ikke bedre høgskolenes forutsetninger for å foreta prioriteringer fordi slike prioriteringer er nødvendig for å heve kvaliteten på utdanning og forskning, sier statsråden. På vanlig norsk leser jeg det til at det er viktig å fusjonere høgskoler og universitet for å kunne legge ned noen tilbud. 

Vi opplever altså i dag uro blant de høgskolene som ikke har funnet seg en partner eller som ikke vil giftes bort. Det er også uro i lokalmiljøene deres for hva som kan skje med dem, og hva slags betydning det vil ha. Det er interessant å høre hvordan statsråden tenker at disse høgskolene fortsatt skal kunne være en kunnskapsmotor i sine regioner. 

Mitt spørsmål til statsråden blir derfor om han kan si hva han vil med de høgskolene som kan bli stående alene. Vil de tvangssammenslås ved bruk av finansielle midler fordi de ikke har store nok miljøer til å bygge doktorgradsprogrammer, eller vil de bli skoler med kun bachelorutdanning? 
",Anne Tingelstad Wøien,Senterpartiet,2016-02-03,2016-02-03
213,2015-2016,"«Sykt perfekt» er en programserie på TV 2 som gir et innblikk i hvordan noen unge jenter i dagens Norge opplever hverdagen sin. Norske jenter bruker mindre rusmidler enn før, de får bedre skolekarakterer enn før, men mange opplever et enormt forventningspress på mange ulike områder, et prestasjonsjag både på skolen og ellers, og flere enn før sliter med dårlig selvbilde og får psykiske plager. Også i Djupedal-utvalgets rapport kan vi lese at presset for mange unge blir for stort. Flere barn og ungdommer er misfornøyd med måten de lever livet sitt på. Flere barn enn tidligere er skuffet over seg selv. Halvparten av jentene opplever at de bekymrer seg for mye, og de siste dagene har vi kunnet lese at bruken av antidepressiva blant unge jenter har doblet seg i løpet av ti år. 

Skolen er en viktig arena i barns og unges liv. I skolens formålsparagraf står det bl.a. at elevene skal utvikle kunnskap, ferdigheter og holdninger for å kunne mestre livene sine, men altfor mange barn og unge opplever at de ikke mestrer livet sitt. I dag har Kristelig Folkeparti fremmet forslag om å innføre et undervisningsopplegg på skolens ungdomstrinn som vi har kalt «Livsmestring i skolen». Dette er ikke tenkt som et nytt skolefag, men som en kompetanseressurs etter modell av Den kulturelle skolesekken, i tråd med skolens formålsparagraf, men samtidig løsrevet fra karakterpress og prestasjonsjag. 

Mitt spørsmål er om statsråden mener det er behov for å ta grep i norsk skole for å styrke arbeidet med å forebygge psykiske lidelser blant barn og unge, og for at skolen i større grad skal oppfylle formålsparagrafens mål om at elevene skal være i stand til å mestre eget liv. ",Anders Tyvand,Kristelig Folkeparti,2016-02-03,2016-02-03
214,2015-2016,"I høst var det mange som fulgte serieskaper Petter Nyquist som uteligger i Oslo. Det ga på nytt oppmerksomhet til en ubehagelig side ved norsk rusomsorg. Mennesker som lever uten bolig, på gaten, med for lite mat og varme, har som fellestrekk i all hovedsak at de bakser med en rusavhengighet som er sterkere enn det meste. 

Fellesnevneren er i tillegg at de mange ganger har prøvd behandling, vært inn og ut av behandling, men klarer ikke å følge opp den akutte behandlingen i livet som følger etterpå. Heldigvis er det mange som hjelper denne gruppen på gaten, men jeg mener at nå må også vi politikere manne oss opp til å komme et skritt videre i denne debatten. 

I forrige uke kom det nye overdosetall for Norge. De er dystre. De økte med 16 pst. fra 2013 til 2014. I 2014 hadde vi 266 narkotikautløste dødsfall i Norge – 218 var overdoser. Studier fra Oslo viser at veldig mange av dem som dør, har vært i kontakt med hjelpeapparatet, og de har hatt kontakt med hjelpetjenesten. Derfor er det store spørsmålet om vi skal komme oss et skritt videre, fra at ulike partier på Stortinget konkurrerer om hvor mange rusbehandlingsplasser vi kan vedta her på Stortinget, til at man går over til kunnskapsbaserte, forebyggende tiltak som vi vet vil forebygge død. 

Helseministeren har lagt fram flere forslag rundt dette, fellesnevneren er dessverre at det er fint lite nytt, at det dekkes over av ulike ideologiske overbevisninger for ikke å gjøre nok, og da er spørsmålet: Vil helseministeren på nytt tilby nye, konkrete kunnskapsbaserte forslag for å forebygge overdoser i Norge?",Torgeir Micaelsen,Arbeiderpartiet,2016-02-03,2016-02-03
215,2015-2016,"127 000 personer står uten jobb, og arbeidsledigheten er høyere enn lagt til grunn i statsbudsjettet. I en interpellasjon i juni 2014 om økende arbeidsledighet sa statsministeren at det er 'viktig å ha høy oppmerksomhet om utviklingen'. Senere har regjeringsmedlemmer sagt at det ikke er krise og at deres politikk virker. Nylig sa likevel finansministeren at det kan bli aktuelt med nye tiltak, noe Arbeiderpartiet lenge har etterspurt.
På hvilket nivå må ledigheten være før regjeringen setter inn nye tiltak mot økende ledighet?",Dag Terje Andersen,Arbeiderpartiet,2016-02-03,2016-02-10
216,2015-2016,"Skatt Vest og Skatt Sør har fattet vedtak om at Stavanger konserthus og Kilden Teater- og Konserthus i Kristiansand må tilbakebetale totalt 550 mill. kroner i mottatt momskompensasjon. Dette som følge av endringer i kompensasjonsloven som Stortinget vedtok høsten 2007. Jeg kan ikke se at vedtakene fra Skatt Vest og Skatt Sør er i tråd med Stortingets intensjon eller forarbeidene til lovendringen.
Vil statsråden ta initiativ til å rydde opp slik at det urimelige kravet på 550 mill. kroner kan frafalles?",Iselin Nybø,Venstre,2016-02-03,2016-02-10
217,2015-2016,"Det nye regjeringskvartalet vil bli et av de største, offentlige byggeprosjektene i årene fremover. Det må legges til grunn at et så omfattende og viktig prosjekt realiseres med høye krav til kvalitet, lave eller ingen utslipp både i bygge- og driftsfasen og ikke minst en god innpassing i bymiljøet i hovedstaden. Regjeringskvartalet fremstår som en god kandidat til å bli et av FutureBuilts 50 forbildeprosjekter.
Vil statsråden sørge for at regjeringskvartalet realiseres som et FutureBuilt-prosjekt?",Ola Elvestuen,Venstre,2016-02-01,2016-02-10
218,2015-2016,"Gruveselskapet Nordic Mining har varslet at de starter med boringer i Engebøfjellet i Naustdal til tross for at regjeringen ennå ikke har behandlet klagen på utslippstillatelsen i statsråd. Klagen til EFTA-domstolen om brudd på vanndirektivet er heller ikke behandlet.
Mener statsråden det er greit å starte opp gruvevirksomheten selv om ikke klagene er avgjort?",Heikki Eidsvoll Holmås,Sosialistisk Venstreparti,2016-01-28,2016-02-03
219,2015-2016,"Vil regjeringa sikre at kvinner i reproduktiv alder som skal inn i Legemiddelassistert rehabilitering, får tilbod om gratis, langtidsverkande prevensjon, og at dette kan bli tilbydt på ein ubyråkratisk måte, utan at kvinnene treng å søkje om å få dekka utgiftene?",Kjersti Toppe,Senterpartiet,2016-01-28,2016-02-03
220,2015-2016,"Til tross for mange tiltak og en positiv utvikling de siste årene, er samisk språk fortsatt i en utsatt situasjon. Å sikre tilstrekkelig samiskspråklige barnehager er noe av det mest målrettede man kan gjøre for å sikre at nye generasjoner kan føre språket videre. Foreldre i Alta er fortvilet fordi det ikke er nok samiske barnehageplasser for å gi et tilbud til deres barn. Ifølge NRK Finnmark 18. januar står 17 barn i kø for plass.
Hva vil statsråden gjøre for å sikre flere samiske barnehageplasser?",Helga Pedersen,Arbeiderpartiet,2016-01-28,2016-02-03
221,2015-2016,"Sykehuset i Arendal har over 1 000 fødsler i året, men til tross for dette og store protester ble nyfødtposten lagt ned. Vi fryktet særlig at tilbudet til akutt syke nyfødte skulle bli dårligere. I Agderposten 28. januar går ledelsen ved fødeavdelingen på sykehuset i Arendal ut og uttrykker sin bekymring over at det kan ta opptil 9 timer etter fødselen før mor og barn kommer fra fødeavdelingen i Arendal til nyfødtposten i Kristiansand, samtidig som sykehuset i Arendal har kompetanse og muligheter til å ta seg av disse barna.
Synes statsråden det er greit at nyfødte og deres foreldre unødig utsettes for disse ekstrabelastningene, og kan statsråden garantere at dette ikke går ut over pasientsikkerheten?",Freddy de Ruiter,Arbeiderpartiet,2016-01-28,2016-02-10
222,2015-2016,"Den såkalte islamske staten IS kontrollerer et ca. 90 km langt område langs grensen mot Tyrkia ved byer som Azaz og Jarablus. Mange medier, bl.a. Aftenposten, har beskrevet hvordan grensen her i praksis er åpen for import av tusenvis av fremmedkrigere til IS sine terrorstyrker i Syria, og at det også foregår oljeeksport den andre veien, som betyr mye for IS sin økonomi. 
Hvordan ser utenriksministeren på NATO-landet Tyrkias praksis i grenseområdene hvor IS opererer, og er dette tatt opp under samtaler med tyrkiske myndigheter?",Jan Bøhler,Arbeiderpartiet,2016-01-21,2016-02-03
223,2015-2016,"Mitt spørsmål går til forsvarsministeren. 

Nylig holdt forsvarsministeren en tale i Oslo Militære Samfund – en tale der hun avlyste Høyres valgkampløfter om mer til forsvar og snakket om endringer innenfor de rammene som er satt, og at finansministeren ikke kan gi henne alle de pengene hun ønsker seg. 

Tidligere forsvarssjef og Høyre-venn Sverre Diesen sa om talen at den var et forsvarspolitisk tilbaketog, og Høyre-vennen Janne Haaland Matlary var ikke mindre streng i sin karakteristikk og kalte det traurig lesning. 

Forsvarsministeren lovte hundrevis av millioner ekstra til Forsvaret før valget, og da hun tok over, fortsatte hun å øke forventningene. På bakgrunn av den sikkerhetspolitiske situasjonen framskyndet hun Forsvarssjefens militærfaglige råd og satte ned en ekspertgruppe som skulle se på hva Forsvaret trenger nå. 

Hver gang jeg spør forsvarsministeren om hva som er hennes resultater, har hun to svar. Det ene er at alt som er galt, er de rød-grønnes skyld. Det andre er at forsvarsbudsjettets andel av det totale statsbudsjettet har økt under henne som statsråd. Men alle som har litt kunnskap om forsvarsbudsjettet, vet at det ikke handler om at hun er budsjettvinner, men at det handler om alle de pengene som er bevilget til kampfly. Det er dyrt, det koster mye penger. Hvis ikke forsvarsbudsjettets andel av statsbudsjettet hadde økt, hadde det vært noe alvorlig galt med alle de flyene som er kjøpt inn. 

Så mitt spørsmål til forsvarsministeren er: Når skal forsvarsministeren begynne å styrke Forsvaret, slik hun har lovet, og slutte å skylde på sine forgjengere?",Anniken Huitfeldt,Arbeiderpartiet,2016-01-20,2016-01-20
224,2015-2016,"Mitt spørsmål er til samferdselsministeren. 

Marsjordren fra klimaforhandlingene i Paris er at alle land må gå hjem og gjøre mer for å kutte utslippene før 2020, og før 2030. Men i Aftenposten på mandag kom det fram at klima- og miljøminister Vidar Helgesen ikke vil love nedgang i klimagassutslippene de kommende årene og dermed legger opp til å bryte Stortingets klimamål. Det klimaministeren sier, er: 

«Utslippsreduksjoner de neste to årene påvirkes ikke av beslutninger som denne regjeringen gjør.» 

Det er selvsagt feil, men la meg for et øyeblikk ta uttalelsen på alvor. Logikken hans er som følger: Beslutninger denne regjeringen tar, vil først og fremst påvirke utslippene langt fram i tid. Og i en del saker er jo dette riktig. Blant annet er dette grunnen til at vi allerede nå må slutte å investere i infrastruktur som skaper klimagassutslipp, dersom vi skal nå nullutslippssamfunnet i god tid før 2050. 

Klimaminister Helgesen omtaler seg selv i Aftenposten som «flymisbruker» og sier at han har dårlig samvittighet for flyreisene sine. Der treffer han «spot on», for klimaeffekten av norske reisevaner har nemlig blitt undersøkt av forskere på CICERO. Forskningen viser at flyreiser står for over halvparten av den totale klimaeffekten av reisene til oss nordmenn. Årsaken er for det første at fly er det mest forurensende av transportmidlene per personkilometer, og for det andre at vi reiser langt når vi reiser med fly. 

Ta Gardermoen: I 2002 hadde flyplassen 13 millioner passasjerer, i 2014 var tallet økt til 24 millioner. Nå bygges flyplassen ut. Men dette er ikke nok for NHO Luftfart, som vil at det i tillegg til dagens to rullebaner skal bygges en tredje, sånn at trafikken skal kunne vokse mer. Da spør jeg samferdselsministeren: Mener han at en utbygging av en tredje rullebane på Gardermoen vil bidra til å øke eller redusere klimagassutslippene?",Heikki Eidsvoll Holmås,Sosialistisk Venstreparti,2016-01-20,2016-01-20
225,2015-2016,"Spørsmålet mitt går til næringsministeren, igjen. 

Episode 2 går nå i TV-serien «Gründerne» på NRK. Bakgrunnen for serien er at så mange som en halv million nordmenn bærer på en drøm om å starte for seg selv og teste ut en idé. Serien handler rett og slett om hva det er som skal til for at flere som har en idé, skal omsette dette i konkrete initiativ og ikke minst ha mot til å skape en arbeidsplass for seg selv og noen til. I en tid med behov for omstilling og økende ledighet trenger Norge virkelig at flere realiserer gründerdrømmen, som vi var inne på tidligere her også. 

Ferske tall fra SSB viser at antall ledige med universitets- og høyskoleutdanning økte med 13 pst. fra november 2014 til november 2015. Spesielt gjelder dette for oljefylket Rogaland, hvor ledigheten er doblet i denne gruppen. Men også i andre fylker langs kysten – inkludert mitt eget, Møre og Romsdal – ser man en liknende utvikling. 

Vår felles utfordring er å legge til rette for å bruke den høykompetente arbeidskraften som nå mister jobben, for å få til et grønt skifte og skape nye bedrifter og arbeidsplasser der gamle forsvinner. 

Regjeringen har lagt fram en gründerplan. Det er bra. Imidlertid mangler planen tiltak på vesentlige områder, som et samlet storting har bedt næringsministeren og regjeringen om, nemlig en gjennomgang av enkeltpersonsforetaks rammevilkår, som skattemessige betingelser, sosiale rettigheter, forenklingstiltak, tilgang på kapital og det offentlige virkemiddelapparatets innretning og innsats med sikte på senere å fremme konkrete forslag til forbedringer. 

Så spørsmålet er: Når kan vi forvente konkrete forslag til forbedringer når det bl.a. gjelder de skattemessige betingelsene og sosiale rettigheter for gründere og enkeltpersonsforetak, som et samlet storting har bedt om?",Pål Farstad,Venstre,2016-01-20,2016-01-20
226,2015-2016,"Mitt spørsmål går til næringsministeren. 

Arbeidsledigheten i Norge stiger. Stadig flere familier rammes av ledighet. Mor, far eller begge mister jobben. Det er dramatisk for dem som rammes. 

Norge har alle muligheter til å sette i verk tiltak for å begrense ledigheten. Men av en eller annen grunn har regjeringen en manglende vilje eller evne til å bruke motkonjunkturpolitikk. Senterpartiet er av motsatt syn. Når ledigheten stiger i en rekke bransjer, mener vi i Senterpartiet at en må ha en politikk for å motvirke ledigheten også på kort sikt. Vi har uløste oppgaver i Norge, og vi har ledig arbeidskraft. Vi må heller la folk gå på jobb enn å gå på Nav, og for å håndtere en ekstraordinær situasjon trengs en ekstraordinær innsats. 

Vi har hørt mye snakk om en såkalt tiltakspakke, som visstnok skal være på 4 mrd. kr. Vi har ved flere anledninger etterlyst hva som nå er status for tiltakspakken. Hva slags tiltak inneholder den, og hvor stor er den nå? Det får vi altså ikke svar på av regjeringen. Det blir sagt at den er på 4 mrd. kr, men når vi ber om å få se de fire milliardene, er det ikke mulig. Det vi vet, er at for byggebransjen lå det opprinnelig inne en halv milliard til ekstraordinært vedlikehold i kommunene. Det ble først redusert til 200 mill. kr, og så til 0 kr, og det finnes altså ikke den kommunikasjonsavdelingen i dette land, i noe departement, som kan få 0 kr til å bli en gladsak for arbeidsledige håndverkere. 

Stortinget forventer et svar på hva som ligger i tiltakspakken. Statsråden har vært klar på at den er på 4 mrd. kr, og at den nå rulles ut. Så mitt spørsmål er: Vil Stortinget få vite eksakt hva som ligger av ekstraordinære tiltak i tiltakspakken, og om disse summerer seg til 4 mrd. kr?",Geir Pollestad,Senterpartiet,2016-01-20,2016-01-20
227,2015-2016,"Mitt spørsmål går til forsvarsministeren. 

I sitt nyttårsforedrag forrige uke i Oslo Militære Samfund sa forsvarsministeren følgende: 

«Min målsetting er å legge fram en troverdig og god langtidsplan for Forsvaret. En langtidsplan som gjør Forsvaret i stand til å løse sine oppgaver og verne om våre interesser. En plan som er økonomisk bærekraftig, og som gir (…) fornuftig bruk av samfunnets ressurser.» 

I tillegg sa forsvarsministeren: 

«En forsvarsminister har to hovedoppgaver.» 

1: være «ansvarlig for utviklingen av» Forsvaret 

2: være «en del av et kollegium som ivaretar nasjonens samlede interesser» 

I juli 2016 kommer flere kvinner til å være en del av Forsvaret, med verneplikten for jenter. Det er virkelig en endring og utvikling av Forsvaret, spør du meg. Gjennom mange år har det blitt jobbet målbevisst for å styrke rekrutteringen av jenter. Nå er vi der, og vi har jentene her. 

Likevel har det vært mange saker som viser uakseptable holdninger til kvinner, straffereaksjoner, øvelser hvor en må bade naken, eller – som fortalt av kvinner i etterkant av at de har tjenestegjort – det har vært sextrakassering og dårlige holdninger, noe som kan krenke den enkelte kvinne på sikt, og ikke minst ødelegge Forsvarets omdømme. 

Mitt spørsmål til forsvarsministeren er: Hva er gjort i Forsvaret rent konkret for å trygge jentene som nå kommer inn, slik at de blir verdsatt og vist respekt, og slik at det er holdningsendringer – når en ikke skal endre instruksen i Forsvaret?",Olaug Vervik Bollestad,Kristelig Folkeparti,2016-01-20,2016-01-20
228,2015-2016,"Spørsmålet mitt går til næringsministeren.

Me nærmar oss ein skremmande historisk rekord: Talet på arbeidsledige er på nesten 130 000. Berre i Rogaland har arbeidsløysa auka med 82 pst. det siste året. Det er kritisk for dei som har mista jobben, og for familiane som fryktar oppseiingar, men det er òg kritisk for norske bedrifter og norsk næringsliv, som under sterkt press mistar verdifull kompetanse. 

Noreg kan betre enn dette. Når eg møter leiarar og tilsette i norske industriselskap, er det særleg to sentrale spørsmål som går igjen. Det første er at dei ønskjer å bevara kompetansen og sleppa å seia opp folk som dei veit at dei har bruk for. Og det andre er moglegheitene som ligg i eksisterande bedrifter. Gründerar og entreprenørar er viktig, men det som verkeleg monnar, er at bedriftene som finst, klarer å møta utfordringane. Det seier dei ikkje berre i møte med meg, det seier dei òg med høg utestemme. Sist ute var Walter Qvam, sjef i Kongsberg Gruppen, som seier til Klassekampen at 


«det er veldig lite fokus på alle de hundrevis av mellomstore bedrifter (…) Det er disse selskapene som skal bli den nye stammen i norsk industri.» 

Han har rett. Derfor prioriterer Arbeidarpartiet både nye stemmer og gründerar, men ikkje minst å støtta dei etablerte til å kunna tola tida som me no er i. 

Eg meiner – igjen – at Noreg kan betre enn i dag. Me i Arbeidarpartiet la fram ein næringspakke i fjor haust om arbeid til alle – om å behalda kompetansen i eksisterande bedrifter og å byggja bru til nye næringar. Det fekk me ikkje støtte for. Arbeidsløysa aukar framleis. 

Så spørsmålet mitt er: Kva gjer næringsministeren for å møta det som både Qvam og andre næringslivsleiarar er opptekne av, nemleg det å støtta eksisterande selskap for å bevara og skapa arbeidsplassar der det er mest effektivt for landet?",Hadia Tajik,Arbeiderpartiet,2016-01-20,2016-01-20
229,2015-2016,"Ved behandling av havbruksmeldingen bestemte Stortinget at det skulle etableres et havbruksfond som skulle sikre økte inntekter til vertskommunene for oppdrettsanlegg.
Vil statsråden sørge for at alle innbetalinger etter 1. januar 2017 fordeles i tråd med Stortingets fordeling med 20 pst. av inntektene til staten og 80 pst. av inntektene til kommunene og fylkeskommunene?",Geir Pollestad,Senterpartiet,2016-01-20,2016-02-03
230,2015-2016,"Forskning er med på å redde liv ved at nye medisiner utvikles slik at mange kan leve lenger og med bedre livskvalitet. Disse medisinene er dyre, og flere pasienter har i den siste tiden stått fram og fortalt om kreftmedisiner som er godkjente i Norge, men som ikke refunderes her, i motsetning til i mange andre land. De kan koste opp mot 50 000 kroner per dose. Arbeiderpartiet har foreslått at Norge tar initiativ på europeisk nivå for å få til et innkjøpssamarbeid.
Hvordan stiller statsråden seg til det?",Marianne Aasen,Arbeiderpartiet,2016-01-20,2016-02-03
231,2015-2016,"om _utsendingen av asylsøkere_ fra Finnmark til Russland, sett i lys av våre internasjonale forpliktelser",Audun Lysbakken,Sosialistisk Venstreparti,2016-01-19,2016-01-19
232,2015-2016,"Hvordan vil statsråden sikre like god kvalitet i lærerutdanninga ved selvakkrediterende universitet og høgskoler som godkjenner egen utdanning, som ved høgskoler som må godkjennes gjennom NOKUT?",Anne Tingelstad Wøien,Senterpartiet,2016-01-18,2016-02-03
233,2015-2016,"Justis- og beredskapsministeren har ofte sagt at det har blitt en stor økning i antall politifolk, og har særlig vektlagt synlig politi i nærmiljøene. Ved Grønland politistasjon i Oslo indre øst fikk undertegnede nylig opplyst at man har 17 færre politifolk enn tidligere.
Kan statsråden opplyse hvor mange politifolk som nå er i arbeid ved hver av de fem politistasjonene i Oslo, hvor stor økningen er i forhold til 2014, og hvordan han vil sørge for at økte bevilgninger og større kull ved Politihøgskolen reelt skal gi mer synlig politi?",Jan Bøhler,Arbeiderpartiet,2016-01-14,2016-01-20
234,2015-2016,"Stortinget har lagt auka matproduksjon på norske ressursar til grunn for landbrukspolitikken.
Korleis vil statsråden sørge for eit landbruk som nytta mest mogleg av dei ressursane me har til matproduksjon?",Geir Pollestad,Senterpartiet,2016-01-14,2016-01-20
235,2015-2016,"NVE mottok nylig en rapport som vurderte kvaliteten av biologiske undersøkelser ved småkraftsøknader. Basert på undersøkelser av 20 vassdrag kom det fram store avvik. Antall rødlistede lav og moser var 12,8 ganger så høyt i etterundersøkelsene i forhold til de biologiske undersøkelsene som fulgte konsesjonssøknadene. 
Hva vil statsråden gjøre for at vi får skikkelige utredninger av naturverdiene i kraftutbyggingssaker?",Ola Elvestuen,Venstre,2016-01-14,2016-02-03
236,2015-2016,"I 2013 overtok Høyre og Fremskrittspartiet et Norge som var sterkere økonomisk enn noen gang før. Under den rød-grønne regjeringen hadde vi hatt en rekordstor omstilling. Det var skapt 360 000 flere arbeidsplasser, de aller fleste i privat sektor. Vi hadde kommet gjennom finanskrisen med den laveste arbeidsløsheten i Europa. 

Under Erna Solberg er Norge i ferd med å miste den posisjonen. Ifølge regjeringens egne tall vil Norge i 2016 få flere arbeidsløse enn Norge noensinne før har opplevd. Høyre og Fremskrittspartiet er i ferd med å tape kampen mot arbeidsløshet. 

I nyttårstalen sa statsministeren at «omstillingen skjer raskere» enn forventet. Men legg merke til at statsministeren systematisk bruker ordet «omstilling» når hun egentlig snakker om arbeidsløshet. Omstillingen blir større enn forventet, sier hun, når det egentlig er arbeidsløsheten som blir mye større enn forventet. Omstilling er nemlig noe helt annet enn at folk mister jobben. Omstilling er at nye arbeidsplasser skapes, og at folk kommer inn i ny jobb. Denne omstillingen går ikke raskere, den går saktere – noen steder har den faktisk stoppet helt opp. 

Arbeidsløshet er ikke omstilling. Arbeidsløshet er en dyr og uklok metode for å prøve å skape omstilling. Vi taper enorme verdier når folk går på trygd istedenfor å bidra til verdiskapingen, og risikoen for å falle varig ut av arbeidslivet dobles når folk blir arbeidsløse. 

Vi må ha en dugnad, sier Solberg, men Unio, som organiserer lærere, sykepleiere og politifolk, sier at regjeringen legger opp til en allmenn dugnad for at de rikeste skal få den lovte skatteletten. Hvorfor tror statsministeren at en oppskrift med store skatteletter til de rikeste, økte forskjeller, salg av statlige selskaper og kutt i folks kjøpekraft er virkemidlene som skal hjelpe mot arbeidsløshet i Norge, når det ikke hjelper i andre land?",Trond Giske,Arbeiderpartiet,2016-01-13,2016-01-13
237,2015-2016,"I vår felles hjemby er det veldig mange historier om hvordan luftforurensningen påvirker livet til vanlige mennesker, og vi får stadig flere sånne beskrivelser også fra andre norske storbyer med dårlig luft. Vi vet at barn og mennesker med astma lider når forurensningen er høy, når luften er helsefarlig. Nå har vi en ny vinter med en kritisk situasjon i flere byer. Forrige helg lå giftlokket igjen over Bergen, og vi har hatt kritisk høy luftforurensning i Stavanger, Oslo, Bærum, Tromsø og Lillehammer på dager denne vinteren. Det er dårlig nytt for småbarnsfamilier, for gravide, for folk med hjerte- og lungesykdommer – og for de fleste som liker å ferdes i byen. 

Jeg mener det er grunnlag for å si at regjeringen i stedet for å vise handlekraft trenerer viktig arbeid for ren og trygg luft. Noen eksempler på det er: arbeidet med å øke engangsavgiften for biler med farlige lokale utslipp – det er varslet mange ganger, det skjer veldig lite – arbeidet med å la Bergen og Oslo få gjennomføre de tiltakene de lokale byrådene nå ber om, for raskest mulig å få gjort noe med forurensningen, arbeidet med å følge opp Stortingets ønske om å begrense bilbruk på riksvei og ikke minst anmodningen om å opprette lavutslippssoner, som ble vedtatt i Stortinget den 17. mars i fjor, altså for ti måneder siden. 

Regjeringen har vist stor oppfinnsomhet og handlekraft de siste månedene når det gjelder å hurtigbehandle andre lovforslag som er av stor betydning for denne regjeringen. Mitt spørsmål er ganske enkelt: Hvorfor har ikke Erna Solberg sørget for at regelverket for lavutslippssoner kom på plass så raskt at det kunne fått innvirkning denne vinteren?",Audun Lysbakken,Sosialistisk Venstreparti,2016-01-13,2016-01-13
238,2015-2016,"Lokal luftforurensning er helseskadelig. Det utløser og forverrer sykdom, spesielt i luftveiene og i hjerte- og karsystemene. Undersøkelser viser at ved høy akutt luftforurensning er det økt dødelighet i de store byene, og det kan over lang tid gi kreft. 

Luften i de norske byene og i europeiske byer har de siste årene blitt dårligere. Vi har nå nylig hatt en situasjon i Bergen hvor man igjen har måttet ty til datokjøring, med ulikt resultat. Dette skyldes delvis at bilprodusentene har skapt en illusjon av at det finnes noe som heter «ren diesel», og det er på grunn av en politisk villfarelse for noen år tilbake om at dieselbiler av en eller annen grunn var mer miljøvennlige enn andre biler. Vi hadde også en omlegging av avgiftene i Norge – gjort av den rød-grønne regjeringen – som er en direkte årsak til den økte luftforurensningen som man nå har i norske byer. Når man har gjort en feil, må man gjøre i politikken som ellers i livet: Man må rette opp denne feilen, og vi må gjennomføre mange tiltak for å få en renere bilpark i Norge, bl.a. må avgiftssystemene legges om. 

Men når vi nå har en situasjon med akutt luftforurensning, må byene også ha de rette virkemidlene for å bekjempe den. Det er én måte å gjøre dette på: Akutt luftforurensning får man fordi det er stillestående luft, og man får en oppsamling, og da må byene kunne stoppe denne opphopningen før den inntreffer. Et forbud mot dieselbiler er det helt nødvendig å få til. Da blir mitt spørsmål: Når ser statsministeren for seg at denne nye situasjonen med forhøyet luftforurensning i norske byer skal være løst? ",Ola Elvestuen,Venstre,2016-01-13,2016-01-13
239,2015-2016,"Før jul la EU-kommisjonen fram forslag om å opprette en EU-styrt grense- og kystvaktstyrke. Forslaget går ut på å ha en stående styrke på minst 1 500 mann som på tre dagers varsel skal kunne sendes til Schengen-land som ikke kontrollerer sine grenser godt nok. Og i en krisesituasjon kan grense- og kystvaktstyrken gripe inn uten godkjenning fra det aktuelle landet. Det har blitt kalt «innovasjonsklausulen». Financial Times beskriver det som nå blir foreslått, som den største overføringen av suverenitet siden innføringen av euro. Forslaget vil også gjelde Norge som Schengen-medlem. 

Sist onsdag hadde jeg møte med den islandske statsministeren. Han var helt tydelig i sin motstand mot å gi fra seg nasjonal selvråderett i et så viktig prinsipielt spørsmål. Den islandske statsministeren hadde en klar holdning. Har vår statsminister en klar holdning i dette viktige spørsmålet om nasjonal suverenitet?",Trygve Slagsvold Vedum,Senterpartiet,2016-01-13,2016-01-13
240,2015-2016,"Eg vil òg nytte anledninga til å ønskje vår statsminister godt nytt år. For eigen del var det ein god start på det nye året å følgje statsministerens tale til folket på TV. Men eg skrudde òg på TV 2 i går kveld, og der kunne me høyre om regjeringa sin instruks til UDI om utsending av alle asylsøkjarar som har kome til Noreg frå Russland, 5 500 menneske i alt. For å følgje opp regjeringas politikk blir det samla inn syklar frå politilager rundt om i Noreg, da ein planlegg å sende asylsøkjarar tilbake over grensa på to hjul i vinterkulda. Nokon vil kalle dette iskaldt på meir enn ein måte. 

Da Kristeleg Folkeparti blei med på endringane i utlendingslova med regjeringspartia, Arbeidarpartiet, Senterpartiet og Venstre, var det for å avgrense innkomst av menneske utan rett til vern. Vår klare føresetnad for å vere med på endringane var at det ikkje skulle stride mot våre internasjonale forpliktingar. Det presiserte me i behandlinga i Stortinget. Me påpeikte at ein ikkje kan sende ut personar som har rett på vern i Noreg. I gårsdagens TV 2-sak blei det meldt at fleire juristar har kritisert regjeringas asylinstruks for å vere i strid med folkeretten, og at instruksen har skapt uro internt i UDI. Det uroar Kristeleg Folkeparti. 

Mitt spørsmål til statsministeren er: Kan statsministeren garantere at regjeringas instruks til UDI sikrar at alle asylsøkjarar som kjem over Storskog, får realitetsbehandla sin søknad og vurdert sitt behov for vern, og at vi dermed ikkje bryt med Noregs internasjonale forpliktingar og Flyktningkonvensjonen?",Knut Arild Hareide,Kristelig Folkeparti,2016-01-13,2016-01-13
241,2015-2016,"La meg ønske statsministeren godt nyttår. Noe av det første vi hørte på nyåret, var statsministeren som nå i helgen ga uttrykk for at hun var bekymret over utviklingen i norske lederlønninger. Det eksempelet som skremte, var USA. Jeg mener det er oppklarende og interessant at statsministeren sier dette – vi har ment det lenge – at økende forskjeller skader samfunnets evne til omstilling, og det vi trenger nå, er omstilling. Men da er spørsmålet: Er det hva statsministeren her sier som er det viktige, når hun faktisk gjør det motsatte, fører en politikk som er usosial, og som bidrar til økte forskjeller? 

Å mane til moderasjon er egentlig i seg selv kostnadsfritt. Det er nødvendig når fagbevegelsen nå appellerer til moderasjon. Det skulle bare mangle at ikke lederlønninger også da følger den linjen. Men å føre en politikk mot ulikhet som monner, krever noe ganske annet. Noe av det første denne regjeringen gjorde, var å foreslå 8 mrd. kr i skattekutt, 40 000 kr mer til dem med høyest inntekter, samtidig som folk med vanlige inntekter fikk noen hundrelapper. Ledende økonomer peker på at disse grepene i svært liten grad er vekstfremmende, men de øker forskjellene målrettet. Likevel har statsministeren og regjeringen fortsatt å føre denne politikken i budsjett etter budsjett. 

I høst ba vi Finansdepartementet beregne hvordan regjeringens samlede skattekutt siden 2014 fordeler seg, og de summerte skattekuttene til folk flest til 5 kr dagen, mens de som har mest, har fått over 2 000 kr ekstra hver dag. Samtidig har regjeringen kuttet i støtten til de arbeidsledige med nær 2 mrd. kr, bortfall av feriepenger, skattlegging av sluttvederlag og økt karantenetid for rett til dagpenger. Dette er politikk, og den er usosial og bidrar til økte forskjeller. Forskjellene i USA kom ikke bare fordi lederlønningene økte, men også fordi de med mest systematisk også har fått mest. 

Så jeg ønsker å spørre: Mener statsministeren at denne politikken, kombinert med kutt i ytelsene til dem som står i arbeidsledighetskø – den blir lengre og lengre, dessverre – bidrar til å stå imot de kreftene som trekker mot større forskjeller og økt ulikhet, slik statsministeren ytret bekymring for sist søndag?",Jonas Gahr Støre,Arbeiderpartiet,2016-01-13,2016-01-13
242,2015-2016,"Regjeringen har gjentatte ganger uttalt at en ønsker at ideelle virksomheter fortsatt skal være leverandører innenfor velferdsområdet. Dette ble også understreket da regjeringen besluttet at flere av arbeidsmarkedstiltakene skulle konkurranseutsettes.
Hvilke føringer har departementet gitt for å sikre at ideelle virksomheter fortsatt kan være aktuelle og reelle tilbydere når arbeidsmarkedstiltakene konkurranseutsettes?",Rigmor Aasrud,Arbeiderpartiet,2016-01-07,2016-01-13
243,2015-2016,"Regjeringen har fremmet en nasjonal helse- og sykehusplan med to 'scenarier' for utvikling av akuttberedskap ved sykehus. Statsråden har flere ganger i media presisert at det er opp til helseforetakene å avgjøre om det akuttkirurgiske tilbudet skal utvikles eller tas vekk ved sykehusene.
Etter at statsråden har besøkt flere berørte sykehus, står han fortsatt fast på at det er helseforetakene og ikke Stortinget som skal ta stilling til hvor det skal være akuttkirurgisk beredskap?",Per Olaf Lundteigen,Senterpartiet,2016-01-07,2016-01-13
244,2015-2016,"Det er ganske vanlig at det blir lang ventetid og mye kø ved legevaktene i forbindelse med større høytider. Dette skjedde på legevakten i Bærum denne romjulen. En av årsakene synes å være at flere fastleger ikke var tilgjengelige; de hadde ferie. Dette får uheldige konsekvenser for driften av legevakten og de akutt syke pasientene som opplever svært lang ventetid der.
Hva kan kommunene gjøre for å sikre at det er nok tilgang på medisinsk hjelp i dagene rundt de store høytidene?",Marianne Aasen,Arbeiderpartiet,2016-01-07,2016-01-20
245,2015-2016,"I finansministerens svar på skriftlig spørsmål nr. 1 480 (2014-2015) og skriftlig spørsmål nr.19 (2015-2016) fra henholdsvis representantene Elvestuen og Grøvan om Volkswagen-konsernets manipulasjon med programvare som gir lavere NOx-utslipp ved tester, kalte hun dette 'regelrett juks fra konsernets side' - og skrev at det var iverksatt undersøkelser for å vurdere om det er grunnlag for omberegning av bilavgifter med NOx-komponent.
Hva er status for dette arbeidet, og er det aktuelt for Norge å kreve erstatning av konsernet for bevisst juks med avgiftsgrunnlaget for de berørte  bilmodellene?",Jan Bøhler,Arbeiderpartiet,2016-01-07,2016-01-13
246,2015-2016,"Mange ungdommer opplever store avbrudd i sin utdanning på grunn av mononukleose, eller kyssesyken. Denne sykdommen rammer særlig tenåringer og unge voksne, og den kan vare lenge om man ikke tar det helt med ro. Sentrale deler av utdanningen skjer i denne alderen og lengre avbrudd kan ha store konsekvenser, inkludert frafall fra videregående skole.
Er statsråden trygg på at skolen og skolehelsetjenesten gjør nok for å forebygge langvarig fravær hos ungdom med denne diagnosen?",Marianne Aasen,Arbeiderpartiet,2015-12-11,2016-01-13
247,2015-2016,"I Nasjonal helse- og sykehusplan foreslås det at flere lokalsykehus kan miste kirurgisk vaktkompetanse, jf. Nordfjord sjukehus. Mange er bekymret for at en reduksjon av fagmiljøene gjør det vanskelig å rekruttere fagfolk. I Klassekampen 25. november 2015 skriver legevaktsjefen at Nordfjord baserer seg mye på utenlandske vikarleger, og at anestesiberedskapen er redusert til én lege som er på vakt døgnet rundt i syv døgn om gangen.
Er det slik rekruttering og beredskap statsråden ser for seg ved andre lokalsykehus?",Kjersti Toppe,Senterpartiet,2015-12-03,2016-01-13
248,2015-2016,"I Stortingets nasjonale klimamål fastslås det – som det nettopp har vært nevnt her – at norske CO2-utslipp skal kuttes fra dagens 53,8 millioner tonn til maksimalt 47 millioner tonn i 2020. 

Statsministeren varslet i VG i forrige uke at «klimaforliket kan ryke», som det sto. Jeg synes det svaret hun ga representanten Elvestuen, underbygger at det virker som om det er det statsministeren tror at det vil gjøre. Inntrykket er at statsministeren nå ikke er så opptatt av årstallet 2020, men i intervjuet med VG kan en klart få den oppfatningen at statsministeren mener målet kan nås kort tid etter det. Da regner jeg med at statsministeren er klar over at det hun selv har kommunisert til Stortinget, er at hun ikke ligger an til å nå klimaforlikets mål i 2030 engang. Prognosene i statsbudsjettet for 2016 anslår at utslippene i 2030 ligger an til å være 52,5 millioner tonn. Med andre ord: Mens Tyskland til nå har kuttet med 27 pst. siden 1990, styrer statsministeren for øyeblikket mot ikke å ville ha kuttet noe på 40 år. Det er derfor vi sier at klimaforliket er i ferd med å bli et klimaforlis. Norges klimamål for 2020 er ikke bare et par år forsinket – som statsministeren antyder – vi ligger per nå an til ikke engang å være i mål ti år senere. 

Derfor er det viktig å få vite når statsministeren ser for seg at det er sannsynlig at Norges klimamål for 2020 nås, siden hun har mer enn antydet, både i VG og her i Stortinget i dag, at de ikke vil nås i 2020. 
",Audun Lysbakken,Sosialistisk Venstreparti,2015-12-02,2015-12-02
249,2015-2016,"Jeg har lyst til å følge det sporet som har vært gjenstand for de siste hovedspørsmålene, nettopp forholdet til klima. 
Det virker på meg som om statsministerens viktigste mål i klimapolitikken er å unngå et bredt klimaforlik i Stortinget. Det er ingen tvil om at veien fram til 2030 og de utslippsreduksjoner vi absolutt må gjennomføre, og som vi har forpliktet oss til at vi skal gjennomføre fram til da, kommer til å bli krevende. Regjeringen har ikke anvist noen retning fram til 2030. De har ikke materialisert tiltakene eller vist hvilken vei en vil gå. Derfor er det ganske vesentlig å vite om regjeringen har til hensikt å konkretisere, når Paris-toppmøtet nå er over, veien for Norge fram til 2030 – for det har vi så langt ikke hatt anledning til å se hva regjeringen tenker om. 
Jeg skjønner at det er vanskelig for statsministeren å erkjenne at det vil være en fordel å skape bred enighet og oppslutning om tiltakene fram til 2030. Men jeg tror at frykten hos statsministeren kanskje er basert på redselen for at en skal få en åpen diskusjon, og at regjeringen skal vise sitt sanne jeg, hvor de faktisk er den parten som har det mest ytterliggående klimastandpunktet hver eneste høst i form av statsbudsjettene sine. De har ikke lagt fram ett statsbudsjett hvor de samarbeidende partiene eller Stortinget eller miljøorganisasjonene har sagt at dette var et bra statsbudsjett, på klimaets vegne. Så det er litt forunderlig å høre svarene. 
Så jeg spør: Tror statsministeren det vil være en fordel for Norge, når en skal oppnå klimagassreduksjonene fram mot 2030, at det er bred oppslutning om de tiltakene som regjeringen foreslår? 
",Terje Aasland,Arbeiderpartiet,2015-12-02,2015-12-02
250,2015-2016,"Det positive med det siste spørsmålet er at det økonomiske incentivet virker. Men som det er blitt påpekt, har statsministeren vært i Paris og jeg går jo ut fra at hun deltar, nært sammen med den norske delegasjonen, også i det videre arbeidet. Jeg har store forventninger til den rollen Norge kan spille i forhandlingene, både som en viktig aktør i å finne fram til de nødvendige kompromisser og løsninger i sluttfasen av forhandlingene, men også som en pådriver med nye initiativ. Jeg er derfor glad for at statsministeren har vært med på å legge fram flere nye initiativ i Paris, og mener jo at en kan gjøre dette med en troverdighet basert på det budsjettforliket vi har, som jo legger 420 mill. kr ekstra inn i de delene av budsjettet som omhandler det internasjonale miljøarbeidet. 
Men det er tre forhold: Statsministeren har gått inn for 216 mill. kr inn i et nytt fond for kvotekjøp, med forkortelsen TCAF, men det kan stilles noen spørsmål ved dette: Når vi nå går inn for nye kvotekjøp, tenker man seg da fortsatt at dette skal kunne motregnes mot utslipp i Norge, den rike delen av verden? Er det ikke nettopp det som har vært problemet tidligere, og at man ikke oppnår målsettingene? Venstre vil være mot en slik løsning. 
Statsministeren har også, sammen med presidentene Obama og Holland, gått inn for at satsing på fornybar energi i de fattigere deler av verden skal dobles fram mot 2020. Er dette et tegn på en ny politikk, siden den delen av regjeringens forslag jo har vært redusert med nærmere 80 pst. i forslag de siste to årene, og hva er utgangspunktet for økningen? 
Så går en også inn for at det grønne fondet skal dobles dersom det sikrer verifiserte utslippsreduksjoner mot avskoging, og da blir spørsmålet: Er dette nye midler, eller er det en omfordeling av skogmidlene, som de uansett har forpliktelse på? 
",Ola Elvestuen,Venstre,2015-12-02,2015-12-02
251,2015-2016,"Det er et langstrakt land vi bor i, og det er aktivitet og verdiskaping fra Finnmark i nord til Agder i sør. I dette landet med fjorder og fjell og store avstander er det ikke jernbane overalt. Presidentens hjemfylke og mitt hjemfylke er de to fylkene der vi flyr minst. Men drar man nordpå, i Finnmark, er det der man flyr mest. Der er det ikke jernbane – og kjempeavstander. Drar vi til hele Nord-Norge og også Vestlandet, er småflyplassene, kortbanenettet, bindeleddet som binder landsdelene sammen, og som binder landet sammen. Mange av de rutene er marginalt lønnsomme. 
Luftfarten har reagert mer eller mindre med vantro på at det nå dukker opp en avgift som gjør at de rutene som i dag er marginalt lønnsomme, i morgen blir ulønnsomme. Og de er tydelige på at svært mange distriktsruter vil forsvinne. Skogen Lund, NHO, har sagt at tusenvis av arbeidsplasser kan forsvinne. NHO Luftfart kalte avgiften på riksdekkende radio – jeg beklager språkbruken, men det er NHOs ord – «galimatias», «symbolpolitikk» og «molbopolitikk». 
I fjor kom poseavgiften – en sen nattlig time kom en avgift ingen ønsket. Heldigvis ble den avblåst i siste time. I år er det denne flyseteavgiften som kommer en sen nattlig time. Mitt spørsmål er: Kan vi håpe at det samme skjer med denne avgiften som skjedde med poseavgiften i fjor? 
",Trygve Slagsvold Vedum,Senterpartiet,2015-12-02,2015-12-02
252,2015-2016,"Det er ikkje så mange veker sidan statsministeren var i Stortinget sist, men mykje har skjedd på det sikkerheitspolitiske området. 
Den grufulle krigen som herjar i Syria og i delar av Irak, får mange til å spørje om dette vil gi auka usikkerheit òg utover i Midtausten. Paristerroren viste at volden kan smitte til Europa. Tyrkia si nedskyting av eit russisk jagerfly skapte ei uønskt tilspissing av konflikten; og sidan Tyrkia er eit NATO-land, kunne nedskytinga skade forholdet mellom NATO og Russland alvorleg. 
Derfor er eg glad for at NATOs generalsekretær no insisterer på at det me treng, er ei nedtrapping av spenningsnivået, aktivt diplomati og politiske samtalar om vegen framover. Den same bodskapen hadde FNs spesialutsending til Syria da han måndag besøkte Noreg. Det er klart for alle at auka bombing og våpenbruk ikkje gir noka løysing fordi det manglar eit felles politisk vegkart. Dei involverte hovudaktørane i kampen mot terroristgruppa IS må dra i lag, ikkje bruke kreftene på å slåst innbyrdes. Ei våpenkvild dei imellom og ein politisk prosess om Syrias framtid trengst no. Folk må vite kva som kjem i staden for IS sitt terrorvelde. Berre da kan det bli skapt grunnlag for eit samarbeid som kan feie IS av banen. 
Korleis meiner statsministeren at Noreg kan bidra til å fremje den politiske prosessen og det samarbeidet som trengst for at me skal få eit snarleg håp om stans i militære kampar mellom dei mange partane som har det til felles at dei vil kjempe mot IS, skape eit vegkart for fred i Syria og redusere terrorfaren? 
",Knut Arild Hareide,Kristelig Folkeparti,2015-12-02,2015-12-02
253,2015-2016,"Arbeid er den røde tråden når vi skal møte noen av de sentrale utfordringene i vår tid – innsats mot voksende ledighet, som nå er i ferd med å bli høyere enn i Tyskland og på vei mot USAs nivå, innsats for å få ned klimautslippene og innsats for integrering av mennesker som har fått opphold i Norge. Vi trenger lederskap på disse områdene for å sette mål og å mobilisere innsats, slik at bedriftene skaper flere jobber, at det kommer jobber i virksomheter der klimautslippene er fallende mot null, og at det skapes veier inn i opplæring og kvalifisering til arbeid for mennesker som har vært på flukt, gjennom bl.a. norskopplæring og kvalifisering, slik at de med opphold så raskt som mulig kan bli inkludert, bli bidragsytere, skattebetalere og arbeidstakere. Ikke noe av dette kommer av seg selv. Det kreves lederskap i bedriftene, der innovasjonen skjer og de fleste jobbene skapes, i kommunene og i lokalsamfunnene, som skal bidra til integrering og hos partene i nærings- og arbeidslivet, som skal spille en viktig rolle for at vi kan gjøre fremskritt. 
Jeg etterlyser at regjeringen viser politisk lederskap – mot den voksende ledigheten, for de nye arbeidsplassene – for å nå den formidable utfordringen det er å kutte 40 pst. i klimagassutslippene og for å komme i gang med vellykket integrering. Da budsjettforliket ble klart på historisk overtid sist uke, hørte vi fire ulike presentasjoner fra forlikspartiene. Ingen av dem hadde innsats mot ledighet som hovedsak for det de var blitt enige om. Den siste uken har debatten handlet om hvem som hadde påfunnet om å innføre en flyseteavgift – pose i fjor, flysete i år. 
Mitt spørsmål er: Planlegger statsministeren nye konkrete initiativ for å styrke innsatsen mot den voksende arbeidsledigheten i tiden som kommer? 
",Jonas Gahr Støre,Arbeiderpartiet,2015-12-02,2015-12-02
254,2015-2016,"For å bekjempe de farlige klimaendringene må forskningsinnsatsen vris mot fornybar energi, klimateknologi og klimaløsninger. Norge og andre rike land med sterke forskningsinstitusjoner må ta hovedansvaret for denne innsatsen. Dette taler for at Norge bør øke sin forskningsinnsats på klimaområdet, og gå foran internasjonalt for et grønt skifte i forskningsinnsatsen. Forskningen må vris fra fossil energi og over på klimaløsninger.
Hva er statsrådens strategi for å bidra til dette?",Torgeir Knag Fylkesnes,Sosialistisk Venstreparti,2015-11-26,2015-12-02
255,2015-2016,Hvordan tenker regjeringen å styrke kommunenes evne til å realisere klimakutt og til å tilpasse seg klimaendringene?,Karin Andersen,Sosialistisk Venstreparti,2015-11-26,2015-12-02
256,2015-2016,"Mer enn 100 land krever at den globale oppvarmingen ikke skal overstige 1,5 grader. Bakgrunnen er at det såkalte togradersmålet har store negative konsekvenser for disse landene.
Hva er Norges posisjon knyttet til dette?",Audun Lysbakken,Sosialistisk Venstreparti,2015-11-26,2015-12-02
257,2015-2016,"I GAP-rapporten fra Miljødirektoratet fra mars 2014, med senere oppdateringer, ble regjeringen presentert for oppskriften på hvordan Stortingets klimamål om å redusere norske klimagassutslipp fra dagens 53,8 til 45-47 millioner tonn CO2-ekvivalenter innen 2020, kunne nås. 
Hvorfor har ikke statsråden og regjeringen fulgt oppskriften fra Miljødirektoratet, men i stedet bevisst unnlatt å gjennomføre viktige tiltak slik at utslippene ligger an til å øke frem mot 2020?",Heikki Eidsvoll Holmås,Sosialistisk Venstreparti,2015-11-26,2015-12-02
258,2015-2016,"Rike land har lovet minst 100 mrd. dollar årlig i klimafinansiering til fattige land innen 2020. Løftet har vært svært viktig for tilliten mellom rike og fattige land. Norge har vært en pådriver for at løftene skal innfris. Nå kuttes den norske miljøstøtten til fattige land med 1 mrd. kroner for 2016. Kuttet omfatter regnskogsbevaring, fornybar energi og bærekraftig utvikling.
Hvilken reaksjon er det regjeringen vil utløse i klimaforhandlingene ved å kutte miljøstøtten til fattige land med 1 mrd. kroner?",Bård Vegar Solhjell,Sosialistisk Venstreparti,2015-11-26,2015-12-02
259,2015-2016,"CO2-avgiften påvirker konkurransen mellom fornybar og fossil energi. Stortingets nasjonale klimamål legger opp til at utslippene skal være maksimalt 47 mill. tonn for 2020.
Mener statsråden det er nødvendig å gjøre det dyrere å forurense i årene som kommer, og hvilket avgiftsnivå på klimaforurensning trengs for å nå Norges klimamål for 2020?",Snorre Serigstad Valen,Sosialistisk Venstreparti,2015-11-26,2015-12-02
260,2015-2016,"Oljeindustrien er den sektoren som slipper ut mest klimagasser her i landet, og har nesten doblet sine utslipp siden 1990. Uten skjerpede virkemidler for å kutte utslipp i oljesektoren er det liten realisme i å nå Stortingets nasjonale klimamål for 2020. Statsråden har blant annet ansvar for utslippstillatelser til industrien, der det kan stilles miljøkrav.
Kan statsråden nevne ett forslag som regjeringen har fremmet som i vesentlig grad kutter utslippene i oljeindustrien fram mot 2020?",Kirsti Bergstø,Sosialistisk Venstreparti,2015-11-26,2015-12-02
261,2015-2016,"På et møte 25. november med 15 norske byer om flyktningsituasjonen ga regjeringen beskjed om at den vil at det raskt skal etableres brakkebyer med rundt 3 000 akuttplasser. Byene er positive til å ta sin del av ansvaret, men mener det vil få negative konsekvenser for integreringen i byene dersom man bygger opp så store konsentrasjoner.
Er statsråden enig i at selv om det haster med å skaffe plasser, må man ta hensyn til integreringsutfordringene i nærmiljøene i Oslo og andre byer, og ikke gjøre ting som kan forsterke disse?",Jan Bøhler,Arbeiderpartiet,2015-11-26,2015-12-02
262,2015-2016,"Helse- og omsorgsminister Bent Høie skriv følgjande i ein kronikk i Bergens Tidende den 20. november, same dag som Nasjonal helse- og sykehusplan (2016-2019) blei fremma: 'I dag spesialiserer kirurgene seg på ulike deler av kroppen. En kirurg som er spesialist på mage og tarm, opererer ikke hjerter. En kirurg som er spesialist på hjerner, opererer ikke knær.'
Kan statsråden gjere greie for kor tid kirurgane gjorde dette, det vil si at same kirurg opererte hjerne og knær, og meiner statsråden slik argumentasjon er rett folkeopplysning?",Kjersti Toppe,Senterpartiet,2015-11-26,2015-12-02
263,2015-2016,"Flere kyllingprodusenter går en usikker tid i møte. Mange risikerer å miste sitt levebrød. Det pekes på at manglende markedsregulering, økte konsesjonsgrenser, overproduksjon og ustabilt marked gjør situasjonen for mange svært usikker. Statsråden har argumentert for 'å slippe bonden fri' som skal innebære størst mulig deregulering og økte konsesjonsgrenser generelt og spesielt for kyllingproduksjon.
Er situasjonen for flere kyllingprodusenter 'å slippe bonden fri' eller slippe 'bonden i fritt fall'?",Knut Storberget,Arbeiderpartiet,2015-11-26,2015-12-02
264,2015-2016,"I Dagsavisen 26. november 2015 kan vi lese om intern alarm i Innovasjon Norge pga. høye lederlønninger. Ifølge avisen tjener 136 ansatte mer enn 800 000 kroner, og denne utviklingen har eskalert det siste året. 38 ansatte tjener nå mer enn 1 million kroner. Dette skjer samtidig med at regjeringen har kuttet i bevilgningen til selskapet, for å spare kostnader.
Kan statsråden forsvare det som ser ut til å være en lønnsgalopp i ledelsen i Innovasjon Norge, samtidig som selskapet nedbemanner kraftig?",Else-May Norderhus,Arbeiderpartiet,2015-11-26,2015-12-02
265,2015-2016,"Alle partier på Stortinget, bortsett fra SV og MDG, har gått sammen om 18 konkrete tiltak for innstramming i regelverket for å sikre kontroll ved grensene og med hvem som kommer inn i Norge i den store asyl- og flyktningstrømmen Norge opplever. Dette er blitt tatt godt imot av offentligheten og oppfattet som at det politiske Norge tar ansvar i en vanskelig tid. Det er vi i Arbeiderpartiet innstilt på å gjøre også i fortsettelsen. 

Samtidig er vi kritiske til at regjeringen ikke har gjort tilpasninger til asylstrømmen tidligere. På svært mange områder og ikke minst når det gjelder håndteringen av asylsøkere som kommer til Norge, har vi opplevd en regjering som nøler, som ikke gjennomfører i den takten som har vært nødvendig, og som ikke framstår som spesielt effektiv i sin håndtering av utfordringen som antallet asylsøkere har gitt de seneste månedene. 

Hvorfor har ikke regjeringen opprettet ambulerende team fra UDI, noe som ville ført til en raskere saksbehandling? Hvorfor har ikke regjeringen gjennomført flytting av juristkapasitet fra andre departementer til UDI? Hvorfor har ikke regjeringen gjennomført god nok styrking av Politiets utlendingsenhet og heller ikke styrket arbeidet med identitetsavklaring og sikkerhetsvurderinger av asylsøkere som kommer, tilstrekkelig? 

Regjeringen kunne og burde tatt tydeligere grep om mange av disse sakene, og på et langt tidligere tidspunkt. Det er en regjerings ansvar å handle, spesielt når situasjonen er vanskelig og utfordringene er store. Mitt spørsmål er: Hvorfor satte ikke statsråden i gang med dette med en gang den ekstraordinære situasjonen ble kjent, hvorfor ventet han så lenge? Eller mener statsråden virkelig at han måtte vente på Stortingets vedtak for å gjennomføre de punktene som jeg nå har nevnt? 
",Stein Erik Lauvås,Arbeiderpartiet,2015-11-25,2015-11-25
266,2015-2016,"Beskjeden fra klimaforhandlingene i Paris kommer til å være at verden ikke vil pålegge Norge utslippskutt. Vi må selv ta grep og bestemme oss for å gjøre jobben hjemme. Gjennom klimaforliket i 2008 har vi her i Stortinget blitt enige om at de norske klimagassutslippene skal gå ned fram mot 2020, til maksimalt 47 millioner tonn. Siden den gang har de forventede utslippene for 2020 gått nedover, som følge av vellykket politikk. 

I går la statsministeren klimaforliket dødt i VG. Jeg burde ikke være overrasket, for i Sundtofts budsjett blir ikke målet om nasjonale utslippskutt fram mot 2020 nevnt én eneste gang. Det virker som klima- og miljøministeren vil at vi skal glemme at Stortinget har vedtatt et nasjonalt mål for utslippskutt. Budsjettet viser at utslippene ligger an til å øke i årene som kommer, til 54,9 millioner tonn fram mot 2020 – stikk i strid med hva som er Stortingets vedtatte målsetting om kutt til maksimalt 47 millioner tonn. 

Det er åpenbart at statsråd Sundtoft ikke har særlig gjennomslag i regjeringen når regjeringen ikke lenger har noen seriøse planer om å nå klimaforliket. Når har statsråden tenkt å tørre å fortelle Stortinget at regjeringen oppgir klimaforliket, når det er åpenbart at de styrer mot et klimaforlis? 
",Heikki Eidsvoll Holmås,Sosialistisk Venstreparti,2015-11-25,2015-11-25
267,2015-2016,"Avtalen i Paris kommer til å bli en nedenfra og opp-avtale, dvs. at det er summen av de ulike landenes forpliktelser som gjør om vi unngår katastrofal global oppvarming eller ikke. Det blir altså ingen internasjonal karbonpris, men likevel blir prising av utslipp i årene framover veldig viktig for å oppnå målsettingen i de ulike landene. 

I Norge venter vi på anbefalingen fra Grønn skattekommisjon, som jo er helt avgjørende for oppfølgingen av hvordan vi skal prise våre utslipp. Og Venstre, Kristelig Folkeparti og regjeringspartiene er enige om en oppfølging av Grønn skattekommisjon med en arbeidsgruppe med partiene, og som skal ledes av statsministeren. 

Våre forpliktelser er at vi skal redusere våre utslipp med 40 pst. innen 2030, og både statsministeren og statsråden har uttalt at mye av dette må gjøres innenfor transportsektoren. Statsråden påpekte også tidligere i denne spørretimen at det er viktig at vi har riktige miljøtiltak som virker. Da blir mitt spørsmål om statsråden nå er innstilt på at veibruksavgift, CO2-avgift og mineraloljeavgift må økes i årene framover, for å redusere utslipp innen transportsektoren og for å gjøre alternative drivstoff også konkurransedyktige. 
",Ola Elvestuen,Venstre,2015-11-25,2015-11-25
268,2015-2016,"Justis- og beredskapsministeren har i si tid som statsråd vore ein av dei fremste forkjemparane for ulike reformer. Politireformer, omorganisering av beredskapseiningar og endringar i domstolsstruktur er nokre eksempel. 

Senterpartiet ønskte ei anna politireform enn det fleirtalet på Stortinget vedtok, fordi vi meiner at storstilt sentralisering ikkje er løysinga, men vi innrettar oss etter det som vart vedteke, og er opptekne av at resultatet skal bli så godt som mogleg under dei føresetnadene som er. Det er avgjerande for eit godt resultat av endringsprosessar at dei partane det får følgjer for, blir involverte og i det minste opplever at dei blir høyrde på. 

Når det gjeld politireforma, har kommunane vorte inviterte til eit felles stormøte på Politihøgskolen, men blir nekta enkeltmøte med Politidirektoratet for å leggje fram saka si. Mange kommunar har reagert kraftig på dette. Det at mange kommunar melder at dei ikkje har oppnådd god dialog med Politidirektoratet om endringane i politidistrikta og plasseringa av hovudsete for politimeistrane, er etter Senterpartiets meining eit dårleg teikn. Når ein skal slå saman til større einingar, vil det alltid vere taparar i kampen om lokalisering av funksjonane. Målet må likevel vere gode prosessar der flest mogleg har tillit til det som skjer, og kan akseptere konklusjonane. 

Meiner statsråden prosessen har vore god nok når ordførarar og andre høyringspartar opplever at dei ikkje har fått høve til ein dialog med Politidirektoratet?",Jenny Klinge,Senterpartiet,2015-11-25,2015-11-25
269,2015-2016,"Jeg skulle gjerne fortsatt med spørsmål til klimaministeren, men hun skal få litt pustepause, så mitt spørsmål går til justisministeren. 

Jeg skulle kanskje utfordret ham på krevende tider med asylpolitikk og strengere grensekontroll, men i dag har jeg valgt å bruke tid på noe som jeg mener er ufattelig viktig, nemlig hvordan vi kan bekjempe vold mot barn. Det er altfor mange barn som rammes av vold. Nasjonalt kunnskapssenter om vold og traumatisk stress anslår at kanskje så mange som 5 pst. blir utsatt for vold. En vet at i 2006 var 81 anmeldelser knyttet til vold i nære relasjoner. I år ligger det an til å være over 2 500. Det er en enorm økning i anmeldelser og i saker som kommer fram. Det kan være, som vi har sett på nyhetene, en 30-årig barnehageansatt som ser ut til å innrømme overgrep mot 17 barn i Tromsø, eller saken som vi leser om i Fredriksstad Blad i dag, der en mann er mistenkt for overgrep mot sine to barn. 

Derfor er jeg glad for de tiltakene som statsråden la inn i statsbudsjettet for å bekjempe vold mot barn, og jeg er også glad og stolt over de tiltakene vi fikk inn i forliket, der vi bl.a. styrket forebygginga, familievernet, Alternativ til Vold, flere helsesøstre. Vi styrket etterforskinga, og barnehusene får ca. 40 mill. kr. I saken fra Fredrikstad sier politiet at det ikke er tid til å etterforske overgrepet og etterlyser et barnehus. Kanskje midlene kan resultere i et nytt barnehus i Østfold eller i det nye Øst politidistrikt. Vi styrket også ettervernet, at det kan settes av midler til et eget senter for voldsutsatte barn. 

Men vel så viktig er det kanskje at et enstemmig storting har sagt at vi skal ha en opptrappingsplan – et tydelig mål og en opptrapping – for å få mer midler inn. Vi vedtok det i vår, og vi har sagt at det skal komme senest våren 2016. Hva er statsrådens ambisjon? Hva er det han ønsker å putte inn i den opptrappingsplanen på sitt ansvarsområde for å bekjempe vold mot barn? 
",Kjell Ingolf Ropstad,Kristelig Folkeparti,2015-11-25,2015-11-25
270,2015-2016,"Mitt spørsmål går til klima- og miljøministeren. 

Klimatoppmøtet i Paris blir utrolig viktig, og er utvilsomt et møte som handler om vår framtid. Det er ingen tvil om at resultatet av Paris-møtet må være en juridisk bindende avtale. 

Norges rolle og ansvar på møtet og i det internasjonale klimaarbeidet er betydelig. Klima- og miljøministeren bærer derfor et tungt ansvar på sine skuldre, ikke bare for Norges posisjon, men for klodens framtid. 

I vår regjeringstid, under Stoltenberg, styrket vi gjennom åtte år Norges rolle og ansvar i det internasjonale klimaarbeidet. Vi fikk på plass og styrket regnskogsatsingen, vi fikk økt energibistanden, og vi viste vårt ansvar som et rikt land og tok en internasjonalt tydelig rolle som en del av vår solidariske holdning i klimaspørsmålet. 

Etter at stafettpinnen har blitt overlevert den blå-blå regjeringen, har dette fra regjeringens side blitt betydelig endret. Ikke retorisk, for der er de gode, men faktisk, gjennom praktisk politikk og evne til å prioritere. Der ser vi at det er langt fra retorikk til politisk konkretisering. 

2015 har vært et langt tilløp på vei mot hoppkanten Paris-toppmøtet kan betraktes som. Stilen i tilløpet er ikke avgjørende for et godt hopp, men det er viktig å fullføre på hoppkanten. Hva er det som skjer? Istedenfor å skyte fart ved å styrke Norges internasjonale rolle, øke bidraget og forsterke det solidariske ansvaret klimautfordringen påkaller, faller regjeringen på hoppkanten. Hva tenker verdens ledere om dramatiske kutt i klimabistanden, hva tenker verdens ledere som samles i Paris? Dersom statsråden virkelig mener at penger og klimabistand er avgjørende, hva tror hun nå verdens ledere tenker og tror om Norges innsats?  
",Terje Aasland,Arbeiderpartiet,2015-11-25,2015-11-25
271,2015-2016,"Norske klimagassutslipp har økt de siste 25 årene. Norge har kompensert for dette med usikre klimakvoter. Norge går nå inn for et mål om 'klimanøytralitet', tidligere omtalt som 'netto null', som tar utgangspunkt i flere tiltak utenfor Norges grenser.
Betyr dette at kvotekjøp også i framtiden vil være metoden for å oppfylle våre forpliktelser i klimakonvensjonen?",Rasmus Hansson,Miljøpartiet De Grønne,2015-11-19,2015-11-25
272,2015-2016,"I den nylig framlagte rødlisten går myrhauken fra å være sårbar til sterkt truet. I statsråd 23. oktober ble det gitt konsesjon til økt regulering av innsjøen Markbulia, bygging av et nytt Einunna kraftverk og en ny kraftledning fra Einunna kraftverk. Både NVE og Folldal kommune hadde gått imot utbyggingen. I utredningene og høringsuttalelsene til saken kommer det fram at området er hekkeområde for myrhauk.
Hvorfor har ikke statsråden sørget for at myrhaukens leveområde blir ivaretatt?",Heikki Eidsvoll Holmås,Sosialistisk Venstreparti,2015-11-19,2015-11-25
273,2015-2016,"I 2012 sette samferdselsminister Kleppa i gang KVU Arna-Voss for E16/Vossabanen-Bergensbanen. 1. april 2014 la vegdirektør og jernbanedirektør fram KVU med anbefaling om konseptval 5. I mai 2015 gjekk det som kjent to store ras i Vaksdal, og 8. november i år vart det demonstrert for trygg veg og bane. Samferdselsdepartementet uttalte då at dei ikkje kunne tidfeste avgjerda om konseptval. Svaret uroar.
Kan statsråden opplyse Stortinget om når avgjerda om konseptval blir fremja?",Kjersti Toppe,Senterpartiet,2015-11-19,2015-11-25
274,2015-2016,"Til tross for at Høyre, Fremskrittspartiet og Kristelig Folkeparti i fjor lovet i merknadsform å ikke kutte i midlene til Kontoret for voldsoffererstatning, foreslår justis- og beredskapsministeren likevel et kutt på 10 millioner kroner for 2016. Om forslaget blir vedtatt, vil hjelp til voldsofre bli svekket, og landets 14 rådgivningskontor står i fare for å bli lagt ned.
Hvordan kan statsråden forsvare at det kuttes i Kontoret for voldsoffererstatning samtidig som han representerer et parti som sier de jobber for å styrke offeromsorgen?",Lene Vågslid,Arbeiderpartiet,2015-11-19,2015-11-25
275,2015-2016,"Siden 2000 har det forsvunnet 600 enslige mindreårige asylsøkere fra mottakene. Bare i juli forsvant det 13 barn, og i september forsvant det 31 barn. Jeg er klar over at det er PU og UDI ved justisministeren som har ansvaret for dette, men som barneminister for alle barn har også statsråd Horne et ansvar. Barnevernsloven sier at vi skal sikre at alle barn og unge skal få nødvendig hjelp og omsorg til rett tid, og at den lovens bestemmelser gjelder for alle barn som oppholder seg i riket. Da lurer jeg på: Hva gjør barneministeren for å få klarhet i hvor de 600 barna har forsvunnet hen? Hva gjør vi for at dette ikke skal skje igjen, for å få kontroll på at dette slutter å skje, og kontroll på at en har en prosess for å finne ut hvor de 600 barna er hen?",Eirin Sund,Arbeiderpartiet,2015-11-18,2015-11-18
276,2015-2016,"Politiet har avdekket at kjente seksualforbrytere sirkler rundt sårbare og unge mennesker i flyktningmottak. Det er mistanke om overgrep, melder Kripos. Dette gjelder flere steder i landet, og man er svært bekymret. Dette må stoppes. Forsvinner disse barna, er det ingen som leter. 

Horne og jeg var til stede på en presentasjon av en Fafo-rapport som viser dette. Barn som søker asyl alene, er ekstremt sårbare. De kan være svært lett å lokke fordi de er så desperat ensomme og trenger kontakt med voksne. Det hjelper neppe å rapportere og registrere hvis det ikke er nok voksne til å passe på. Når én voksen skal passe på 30 krigsskadde, livredde, ensomme unge som ikke stoler på voksne i det hele tatt, skjønner jeg at det kan gå galt. Jeg tror ingen hadde godtatt noe slikt for norske ungdommer som ikke har foreldre og foresatte til å passe på seg. SV legger i sitt budsjett inn penger til flere voksne og til egne tiltak for utsatte barn, og også til å finne barn som forsvinner. 

Dette er veldig alvorlig, og alle disse barna er barneministerens ansvar, for de er i Norge. Det har barneministeren selv bekreftet, bl.a. på denne Fafo-frokosten. 

Da vil jeg spørre ministeren: Hva er de tre viktigste tiltakene statsråden nå har iverksatt på asylmottakene, i omsorgssentrene og i transittmottakene for å få slutt på at disse barna skal bli utsatt for overgrep mens de er under vårt ansvar?",Karin Andersen,Sosialistisk Venstreparti,2015-11-18,2015-11-18
277,2015-2016,"I vår ble det klart at Norge har som ambisjon å tilslutte seg EUs klimarammeverk, noe som vil sikre 40 pst. kutt i klimagassutslipp fram mot 2030. Det er bra. Det er også den målsettingen Norge har meldt inn til FN i forkant av klimatoppmøtet i Paris – som jo skal gjennomføres, til tross for terrorangrepet sist fredag. 

Men for at EU skal nå sine ambisjoner innen 2030, må man trolig bygge på en rekke eksisterende direktiver som Norge ikke har implementert ennå, som f.eks. energieffektiviseringsdirektivet fra 2012 og revidert bygningsenergidirektiv fra 2010. Direktivene er i tråd med allerede uttalt politikk på området, og Norge vil ha rom for tilpasninger. Direktivene skal også ses på som verktøy for å oppnå viktige mål i Norge og EU innen energieffektivisering. For eksempel har statsråd Tord Lien uttalt at et nasjonalt tallfestet mål for energieffektivisering vil bli lagt fram i energimeldingen som forventes våren 2016. 

Et nasjonalt mål for energieffektivisering skisseres også i energieffektiviseringsdirektivet fra 2012, men går også lenger ved at den tilhørende handlingsplanen for energieffektivisering og en langsiktig strategi for å mobilisere investeringer i rehabilitering av bolig, næringsbygg og offentlige bygg skal legges fram. Direktivet innebærer at statlige bygg som regjeringsbygg, høyskoler, tinghus etc. rehabiliteres til høy energistandard. Det er viktig at staten blir en foregangsaktør her. 

Et annet eksempel på at direktiver bidrar til Norges mål, er gjennom revidert bygningsenergidirektiv fra 2010. Ifølge klimaforliket skal bygg være på nesten nullenerginivå fra 2020. Ved å ta inn direktivet og ha en parallell prosess i vårt eget klimaforlik med nye energikrav til bygg ville vi kunne sikre både forutsigbarhet og like rammevilkår for norsk byggsektor. Mitt spørsmål til energiministeren er derfor: Vil regjeringen sørge for at Norge tilslutter seg hele EUs energirammeverk, ikke bare klimarammeverket, og implementere direktivene for bygg og energieffektivisering?",Ola Elvestuen,Venstre,2015-11-18,2015-11-18
278,2015-2016,"Mandag gikk det ut brev fra regjeringen, sammen med KS, der alle landets kommuner blir bedt om å bosette 18 000 flyktninger i 2016. I brevet opplyses det om at UDI lyser ut 30 000 nye mottaksplasser for å møte behovet. Kommunene oppfordres nå i større grad til selv å etablere mottak. Det sies i brevet, som er sendt sammen med ledelsen i KS, at det er stor vilje fra kommunene og sivilsamfunnet til å stille opp for flyktningene, og at regjeringen er takknemlig for det. 

Jeg er enig med statsministeren i at kommunene gjør en god jobb med bosetting og integrering av flyktninger. Samtidig øker behovet, og det er viktig at alle kommuner – små og store – deltar i dugnaden. Dette koster. Kommunenes utgifter til bosetting og integrering skal dekkes gjennom direkte tilskudd fra staten og ikke gjennom rammeoverføringene, slik de øvrige tjenestetilbudene til kommunene dekkes. Det er et faktum at kommunene har større utgifter enn de får dekning for. Det gjelder både vertskommunetilskuddet til asylmottak, som Justisdepartementet har ansvaret for, og integreringstilskuddet ved bosetting, som Barne-, likestillings- og inkluderingsdepartementet har ansvaret for. 

Uavhengige beregninger viser at integreringstilskuddet dekker ca. 90 pst. av de gjennomsnittlige kostnadene for kommunene. Deler statsråden konklusjonene fra Beregningsutvalget, som viser at kommunene bare får dekket 90 pst. av kostnadene med tanke på integrering? Og hvis det er tilfelle, hvorfor er det da ikke fremmet forslag om en bedre finansiering nå som vi har et så ekstraordinært stort behov for å øke den kommunale bosettingen av flyktninger?
",Heidi Greni,Senterpartiet,2015-11-18,2015-11-18
279,2015-2016,"Som ansvarlig statsråd for det som ble en rekordhøy bosetting av flyktninger i kommunene i 2014, har statsråden vektlagt at bosetting er et prioritert område for denne regjeringen, og særlig når det gjelder det å bosette barn. 

I sin redegjørelse til Stortinget den 13. oktober om flyktningsituasjonen rundt Middelhavet og i Europa oppfordret statsminister Erna Solberg til en dugnad der folket også stiller opp som fosterforeldre for enslige mindreårige som kommer til landet. Hun sa bl.a.: 


«Hvis det er én ting jeg ønsker meg, så er det at dugnadsånden i befolkningen også skal føre til at flere mennesker melder seg til innsats for barnevernet. Hvis vi kan få flere mindreårige asylsøkere i fosterhjem og færre på institusjon, vil det være bedre for integreringen og gi barna en bedre og tryggere start på sitt nye liv. Her har folk virkelig en mulighet til å gjøre en viktig forskjell.» 

Dette var en oppfordring som Kristelig Folkeparti selvfølgelig sluttet seg helt til, og vår partileder Knut Arild Hareide ga også ros for dette initiativet. Men samtidig vet vi at fosterhjemskøene er lange. Per 31. august 2015 ventet i alt 406 barn på å få plass i fosterhjem, hvorav 282 barn hadde ventet i over seks uker. 

Så mine spørsmål til statsråden er: Hvilke virkemidler mener statsråden det er klokt å ta i bruk umiddelbart for å sikre et hjem for alle disse barna som trenger et hjem? Og: Hvordan vil hun sette i gang denne dugnaden som det er tatt initiativ til, og ta vare på det folkelige engasjementet for å bidra til å få fortgang i arbeidet for å sikre et trygt hjem for alle disse barna?",Geir Jørgen Bekkevold,Kristelig Folkeparti,2015-11-18,2015-11-18
280,2015-2016,"Mitt spørsmål går til statsråd Helgesen, i første omgang til Helgesen som statsråd ved Statsministerens kontor. 

Mandag vedtok et bredt flertall i Stortinget endringer i utlendingsloven. Stortinget tok et ansvar for å gjøre det mulig å håndtere strømmen av asylsøkere, særlig over Storskog, men også generelt, både for å påse at de som ikke oppfyller krav til beskyttelse, blir mulig å returnere raskt, og for å sikre asylretten til mennesker på flukt fra krig og undertrykking – de som har reelt behov for rett til opphold – og for å verne om asylinstituttet. Situasjonen krever, som vi vet, både handlekraft, styring og raske, men ansvarlige tiltak. 

Men i debatten på mandag uttalte en representant for regjeringspartiet, Fremskrittspartiets Christian Tybring-Gjedde, følgende om situasjonen: 


«Jeg ser et land som vi delvis ikke har kontroll over.» 

Hva slags signal sender fremskrittspartirepresentanten ut, ikke bare til oss i stortingssalen, men til hele det norske folk – at regjeringen og Stortinget ikke har kontroll? Deler statsråd Helgesen og Statsministerens kontor denne betraktningen og disse synspunktene? Hva synes statsråden om Tybring-Gjeddes beskrivelse av denne situasjonen etter to år i regjering?",Marit Nybakk,Arbeiderpartiet,2015-11-18,2015-11-18
281,2015-2016,"Røverradioen driver radiosendinger laget av personer som soner, om aktuelle tema, fra fengsel og utenfor. Sendingene er tilgjengelige for dem som soner i Oslo fengsel og få andre fengsler i østlandsområdet. Det er ingen nasjonal sendeflate. Frivillige organisasjoner og offentlige etater bruker kanalen for å spre nyttig informasjon. Radiokanalen vant i år Prix Radio 2015 for lokal sendeflate.
Hva konkret vil statsråden gjøre for at alle som soner i fengsel skal få lik tilgang til disse sendingene?",Kari Henriksen,Arbeiderpartiet,2015-11-17,2015-11-25
282,2015-2016,"Det har den senere tiden vært mye uro rundt Telenor og VimpelCom knyttet til mistanke om korrupsjon i forbindelse med anskaffelse av telelisenser i Usbekistan. Næringsministeren har uttrykt mistillit til styreleder i Telenor, som senere trakk seg. Det pågår ulike former for gransking og etterforskning i saken.
Hva kan statsråden, som stor aksjonær i Telenor, gjøre for å bidra til å få klarhet i de faktiske forhold og bidra til mest mulig åpenhet fra Telenors side?",Geir Pollestad,Senterpartiet,2015-11-12,2015-11-25
283,2015-2016,"I et ferskt informasjonsskriv fra Arkivverkets ledelse til de ansatte er det foreslått omlegginger i tilbudet. I dag er Arkivverket delt mellom det sentrale Riksarkivet og åtte regionale statsarkiver, i tillegg kommer Samiske arkiv i Kautokeino. Dette blir foreslått slått sammen til en organisatorisk enhet styrt fra Oslo. Mange frykter at den regionale forankringen blir dårligere.
Kan statsråden informere om prosessen og den politiske forankringen i saken?",Kjersti Toppe,Senterpartiet,2015-11-12,2015-11-25
284,2015-2016,"På forsommeren hadde vi en interpellasjonsdebatt om hvordan Stortinget skal involveres i arbeidet med nytt regjeringskvartal, hvordan man kan unngå at det blir en massiv kontorørken, mulig bruk av R5 og R6 hvor åtte departementer holder hus i dag m.m. I oktober presenterte Statsbygg en modell og sine byformprinsipper for prosjektet, som skal være bakgrunn for en kommende statlig reguleringsplan.
Hvordan mener statsråden dette ivaretar Stortingets innspill, og hvordan vil samspillet med Stortinget og Oslo bystyre bli framover?",Jan Bøhler,Arbeiderpartiet,2015-11-12,2015-11-18
285,2015-2016,"Tidligere riksarkivar Ivar Fonnes uttrykker til avisa Arbeidets Rett 10. november bekymring for regjeringens endrede planer for Norsk helsearkiv som var foreslått lagt til Tynset. Det betviles at modellen blir billigere, og den tidligere riksarkivaren støtter også de bekymringer som er gjort gjeldende hva angår sikkerheten for pasientopplysninger ved den foreslåtte modell.
Er statsråden trygg på at sikkerheten er god nok i regjeringens foreslåtte modell, og at dette blir en billigere løsning?",Knut Storberget,Arbeiderpartiet,2015-11-11,2015-11-25
286,2015-2016,"Mitt spørsmål går til helseminister Bent Høie, som har forsøkt å framstille regjeringas prestisjereform fritt behandlingsvalg, som en ny valgfrihet for pasientene. I realiteten har norske pasienter hatt fri rett til å velge behandlingssted helt fra 2001, da reformen fritt sykehusvalg ble innført – en ordning som ble utvidet under den rød-grønne regjeringa, og som Arbeiderpartiet vil fortsette å videreutvikle. 

Helseministerens påstand om fritt behandlingsvalg er at nå skal all såkalt ledig kapasitet tas i bruk, køer skal elimineres, og behovet for helseforsikringer skal forsvinne – alt til en lavere stykkpris enn den laveste anbudsprisen i markedet, men med like god behandlingskvalitet. 

Nå ser det ut til at denne formodningen får seg et kraftig skudd for baugen. «Skivebom», sier direktøren for privatsykehuset i Haugesund, Turid Staveland Nygaard, til Dagens Næringsliv om prisene som er fastsatt for fritt behandlingsvalg, og legger til at hun aldri ville latt seg operere til så lave kostander: 

«Vi kommer ikke til å melde oss på. Gjør vi det, så går vi konk.» 

Hun sier videre: 

«Da blir det som før, vi får levere til dem som har råd til å betale for behandlingen, og til pasienter med helseforsikring.» 

Direktøren ved Aleris, Grethe Aasved, uttrykte også stor skepsis, og som om ikke det var nok, kommer de ideelle med samme melding: Virke mener prisene ikke er seriøse, Blå Kors kan ikke levere på sånne vilkår, Modum Bad melder at dette ikke holder, og sånn er meldingene stort sett over hele linja. 

Fritt behandlingsvalg er utformet som en byråkratisk, omstendelig og relativt dyr ordning å administrere, og derfor spør jeg om følgende: 

Vil helseministeren godta lavere behandlingskvalitet, tilby en høyere pris til private aktører på bekostning av offentlige sykehusbudsjetter for å lykkes, eller vil ha rett og slett vurdere å legge bort heile forsøket slik det er utformet?
",Tove Karoline Knutsen,Arbeiderpartiet,2015-11-11,2015-11-11
287,2015-2016,"På klimatoppmøtet i København i 2009 lovet rike land minst 100 mrd. dollar årlig i klimafinansiering til fattige land innen 2020. Løftet har vært veldig viktig for å bygge tillit mellom rike og fattige land i klimaforhandlingene, og det har vært viktig for klimaets skyld. Vi i rike land må bare krysse fingrene og håpe at fattige land ser at energirevolusjonen er mer basert på fornybare energikilder enn det vår egen utvikling har vært. Derfor betyr klimafinansiering støtte til fornybar elektrifisering av landsbygden, leselys til barn, strøm til kuvøser på sykehus og næringsutvikling. Vi vet samtidig at fattige land rammes hardest av klimaendringene. Derfor betyr klimafinansiering at fattige land kan få støtte til å tilpasse jordbruket sitt til klimaendringene. Det er viktig i en verden som skal sørge for nok mat til alle i klimaendringenes tid. 

Nå går det mot klimatoppmøtet i Paris. Regjeringen har foreslått at Norge skal reise til klimaforhandlingene med et kutt i kofferten på til sammen 1,5 mrd. kr i støtte til fattige lands klimainnsats. Over 1 mrd. kr er dette kuttet på budsjettet til utenriksminister Børge Brende, som han er ansvarlig for. Regjeringen har begrunnet det kraftige bistandskuttet med flyktningkrisen. Men alvorlig talt, verden må klare å håndtere mer enn én krise. 

Hvorfor vil statsråd Børge Brende trappe ned klimastøtten til fattige land når Norge og andre rike land har lovet å trappe den opp? Er det ikke nettopp sånne løftebrudd som ødelegger tilliten som trengs mellom rike og fattige land for å få til en best mulig avtale i Paris? 
",Heikki Eidsvoll Holmås,Sosialistisk Venstreparti,2015-11-11,2015-11-11
288,2015-2016,"Migrasjon er en global utfordring som i disse dager siger inn i selv de minste norske kommuner, ja sågar helt til fjells og inn i våre nasjonalparker. Flott natur kan være bra for kropp og sjel, men for mange av de nyankomne, som har vært på flukt og har undertrykt både sykdom og overgrep, venter ulike helseutfordringer. For norsk helsesektor venter kapasitetsutfordringer. 

En nylig publisert kommentar i The New England Journal of Medicine beskriver mottaket på jernbanestasjonen i München med opptil 20 000 ankomster i løpet av en helg, altså litt mindre enn det antallet vi har tatt imot i Norge på ti måneder. Her fant man enkelte tilfeller av torturerte flyktninger, enkeltsykdommer som diabetes, astma og ubehandlede skader, mange traumatiserte barn og mange som var dehydrert. En må anta at det samme sykdomsbildet gjenspeiles i befolkningen som kommer til Norge – en relativt frisk befolkning som ikke medfører særlig smittefare, som er trøtt, uttørket og med spredte somatiske sykdommer, men som i ulik grad er traumatisert av opplevelser av vold eller av frykt og usikkerhet etter lang flukt. 

Helsedirektoratet har gitt råd om undersøkelse av tarmparasitter, syfilis, hepatitt C ved ankomst i tillegg til tuberkulose og MRSA-virus. Det nye mottakssenteret i Råde har betydelig kapasitet for somatiske undersøkelser. Tilsvarende planlegges forhåpentlig ved Storskog og vil avhjelpe en allerede presset kapasitet ved sykehus og i enkelte kommuner. 

Hvordan vil statsråden følge opp at den psykiske helsetilstanden blir kartlagt og fulgt opp på linje med den somatiske helsa til nyankomne flyktninger og migranter?",Ketil Kjenseth,Venstre,2015-11-11,2015-11-11
289,2015-2016,"NRK Telemark melde den 5. november om at sprengd kapasitet ved Sjukehuset Telemark kan ha ført til at pasientar har mista livet. Belegget har ifølgje NRK vore på 120 pst. over lengre tid. Legane ved sjukehuset bad Helsetilsynet allereie i vår om å vurdera om tilbodet er forsvarleg, og dei meiner at sjukehusleiinga ikkje tar situasjonen på alvor. Fylkeslegen granskar no Sjukehuset Telemark, og han uttala i media at han ikkje er sikker på at pasientar får forsvarleg helsehjelp. 

Men det er ikkje berre Sjukehuset Telemark som har høgt pasientbelegg. Norske sjukehus hadde i 2013 eit gjennomsnittleg belegg i sjukehussengene på 93 pst. Fem helseføretak hadde ein beleggsprosent på over 100, og snittet i OECD-landa er til samanlikning på 78 pst. Både Helsedirektoratet og Den norske legeforening meiner at Noreg må innføra ei forsvarlegheitsgrense for pasientbelegg på 85 pst., slik England har innført. 

Helseministeren har til no sagt nei til å innføra ei slik grense, og det meiner eg er alvorlig. Høgt pasientbelegg er ein trussel for pasientsikkerheita. Ei stor tysk undersøking viser at med eit belegg på over 92,5 pst. får ein forseinkingar i pasientløp, auka sjukehusinfeksjonar, meir sjukdom hos tilsette og auka dødelegheit blant pasientar. 

Helse- og omsorgsministeren seier han er opptatt av kvalitet og pasientsikkerheit. Samtidig avviser han ei nasjonal forsvarlegheitsgrense for pasientbelegg med argument om at ein ikkje kan nekta pasientar akutthjelp. Men dette handlar sjølvsagt ikkje om å nekta pasientar hjelp i døra; det handlar om sjukehusleiing og ansvarleg planlegging av sjukehusdrift og investeringar, slik at sengekapasiteten er tilstrekkeleg til å gje pasientane eit forsvarleg tilbod. 

Så spørsmålet mitt er om helse- og omsorgsministeren vil føreslå ei forvarlegheitsgrense for gjennomsnittsbelegg i norske sjukehus på 85 pst.?",Kjersti Toppe,Senterpartiet,2015-11-11,2015-11-11
290,2015-2016,"Vi har en pågående debatt om sykehusstruktur i landet vårt. Helseministeren og sentrale helsemyndigheter uttrykker ønske om å flytte sentrale akuttfunksjoner til større sykehus, men medgir samtidig at det ikke er dokumentert at større sykehus gir bedre kvalitet. Legeforeningen og Norsk kirurgisk forening viser til at kvaliteten innen akuttkirurgi på mindre sykehus er god. De frykter at akuttberedskapen i sin helhet vil svekkes om lokalsykehus fratas akuttfunksjoner og ansvaret overtas av allerede svært pressede, store sykehus. 

For Kristelig Folkeparti er det viktig at vi ivaretar og utvikler gode helsetjenester både i distriktene og i byene. Det må være politisk vilje til akkurat det. Noen svært spesialiserte helsetjenester vet vi vil kunne kun utføres ved noen få sykehus, mens andre tjenester er en forutsetning for å opprettholde god og forsvarlig beredskap over hele landet. Det handler om trygghet for innbyggerne der avstandene er veldig store. Det handler om lokalsykehus med nødvendige akuttfunksjoner og tverrfaglig kompetanse som sikrer lokalsykehus som attraktive og gode arbeidsplasser. 

Mitt spørsmål er: Hvorledes vil statsråden sikre likeverdige og desentraliserte helsetjenester og god beredskap når statsråden har gitt signaler om at det ikke er grunnlag for at små sykehus skal kunne beholde akuttkirurgien?",Olaug Vervik Bollestad,Kristelig Folkeparti,2015-11-11,2015-11-11
291,2015-2016,"Borgerkrigen i Syria har drevet millioner av mennesker på flukt. Det er ikke noe som har skjedd i høst – dette har pågått over tid. 

Fra Arbeiderpartiet har vi ved en rekke anledninger etterlyst engasjement fra regjeringa for å få til en felles europeisk respons på flyktningkatastrofen. Det er viktig for å gi de menneskene som trenger det, beskyttelse, men det er også viktig for å hindre at de som er åpenbart grunnløse asylsøkere, får opphold hos oss. Nå er det behov for felles innsats. Da Stortinget i vår diskuterte situasjonen ved Middelhavet, førte det til at Norge kom med en respons som var riktig. Det er det også behov for i dag. 

Mange av asylsøkerne som kommer over grensa ved Storskog, har bodd i Russland i veldig mange år. Hva gjør utenriksministeren for å hindre at grunnløse asylsøkere kommer til Norge over grensa ved Storskog? ",Anniken Huitfeldt,Arbeiderpartiet,2015-11-11,2015-11-11
292,2015-2016,"I dag flyr nordmenn mest av alle i Europa, dobbelt så mye som svenskene. Mellom 2004 og 2010 økte utslippene fra norsk luftfart med én million tonn CO2 årlig, tilsvarende 420 000 biler. Norge har nå forpliktet seg til 40 pst. kutt i klimagassutslipp på 15 år. Stikk i strid med dette planlegges nå en tredje rullebane på Gardermoen, som har som eneste hensikt å øke flytrafikken enda mer.
Har statsråden vurdert klimakonsekvensene ved en ny rullebane på Gardermoen?",Rasmus Hansson,Miljøpartiet De Grønne,2015-11-05,2015-11-11
293,2015-2016,"For knappe to måneder siden kunne Liberia erklære seg ebolafritt. Katastrofen forsinket gjenoppbyggingen av en energiforsyning i landet, et arbeid som Norge har vært en langsiktig støttespiller for. Landet har betydelig potensial både for vannkraft, solenergi og bioenergi. Elvekraftanlegget Mount Coffee ble ødelagt under borgerkrigen og skal gjenoppbygges.
Kommer Norge til å fortsette støtten til Liberias arbeid med dette i 2016, slik at gjenoppbyggingen blir en realitet?",Ingunn Gjerstad,Sosialistisk Venstreparti,2015-11-05,2015-11-11
294,2015-2016,"Regjeringens tynne likestillingsmelding er blitt slaktet for mangel på tiltak av arbeidsgiversiden, arbeidstakersiden, likestillingsforskere, media og alle politiske partier med unntak av Høyre og Fremskrittspartiet selv. Den har ingen tiltak som vil bringe likestillingen i Norge fremover, er den unisone kritikken. Samtidig fører regjeringen en politikk som i to år har styrt likestillingen i revers.
Hvilke resultater forventer statsråden at likestillingsmeldingen vil gi for likestillingsutviklingen?",Anette Trettebergstuen,Arbeiderpartiet,2015-11-05,2015-11-11
295,2015-2016,"Eksisterende deltakeravtale ved Teknologisenteret på Mongstad (TCM) løper ut i 2017. TCM har intensjonsavtaler med en rekke aktører om teknologitesting som vil gå ut over 2017. Endelig avtale kan ikke inngås før fremtidig drift av senteret er avklart.
Hvordan vil statsråden gå frem for å sikre at fremtidig drift av TCM blir avklart i tide til at det kan inngås endelige avtaler for testing ut over 2017?",Per Rune Henriksen,Arbeiderpartiet,2015-11-05,2015-11-11
296,2015-2016,"Hvordan vil statsråden arbeide for å sikre at nødvendig kompetanse, som vil være nødvendig for videre drift og utvikling av norsk petroleumssektor, ikke forsvinner fra norsk sokkel i nedgangstider?",Anna Ljunggren,Arbeiderpartiet,2015-11-05,2015-11-11
297,2015-2016,"I 2014 kuttet regjeringen fedrekvoten fra 14 til 10 uker. Fremskrittspartiet og Høyre har argumentert med at fedrekvoten begrenser valgfriheten, men statsråd Solveig Horne har likevel uttalt at hun håper menn tar ut mer permisjon. Dersom fedre skal bruke mer tid med barna sine, bør regjeringen sørge for andre ordninger som bidrar til dette.
Mener statsråden det er en verdi i at fedre tar en større del av omsorgen for barn, og hvilke virkemidler vil regjeringen i så fall bruke for å sikre en likere fordeling av foreldrepermisjonen?",Martin Henriksen,Arbeiderpartiet,2015-11-05,2015-11-11
298,2015-2016,"Plugging av midlertidig pluggede brønner på norsk sokkel blir løftet fram av flere som et aktuelt tiltak for å bidra til aktivitet på norsk sokkel, samt et tiltak som muliggjøres av fallende riggrater og økt tilgjengelighet på rigger.
Vil statsråden legge til rette for framskyndet brønnplugging der det er aktuelt?",Terje Aasland,Arbeiderpartiet,2015-11-05,2015-11-11
299,2015-2016,"I regjeringens tilleggsproposisjon til statsbudsjettet kuttes den energirettede bistanden betydelig.
Hvordan vil dette prege arbeidet til internasjonal avdeling i Norges vassdrags- og energidirektorat, som ligger under olje- og energiministerens ansvarsområde?",Åsmund Aukrust,Arbeiderpartiet,2015-11-05,2015-11-11
300,2015-2016,"Den svenske regjeringen og Sveriges Kommuner och Landsting (SKL) har nylig inngått en avtale om å styrke likestillingsarbeidets innretning mot gutter, menn og maskulinitetsspørsmål i kommuner, landsting og regioner.
Vil regjeringen ta et lignende initiativ overfor KS?",Arild Grande,Arbeiderpartiet,2015-11-05,2015-11-11
301,2015-2016,"I Innst. 305 S (2014-2015) skreiv Høgre, Framstegspartiet og Kristeleg Folkeparti ein fleirtalsmerknad om avgrensingar i avtalen med Nederland om leige av fengselsplassar, at innsette som treng helsehjelp utanfor fengselet og rusavhengige på LAR-program ikkje skal overførast. I svar på skriftleg spørsmål har justis- og beredskapsministeren innrømma at rusavhengige på LAR-program likevel er overført.
Kvifor respekterer ikkje statsråden stortingsfleirtalet og sender LAR-pasientar til soning i Nederland?",Kjersti Toppe,Senterpartiet,2015-11-05,2015-11-11
302,2015-2016,"I likestillingsmeldinga er det eit heilt kapittel om fleire kvinner i næringslivet, men det står svært lite om kva konkret likestillingsministeren vil bidra med for at kvinner og menn skal ha like moglegheiter til å ta leiarstillingar og styreverv i næringslivet. I meldinga står det at det skal gjennomførast eit utgreiingsprogram for å kartlegge kvinneandelen i ulike sektorar, og at det skal etablerast eit måleinstrument for kjønnsbalanse for å kunne følge utviklinga.
Blir det fleire kvinnelege leiarar av det?",Ingrid Heggø,Arbeiderpartiet,2015-11-05,2015-11-11
303,2015-2016,"4. november var jeg med Fellesforbundet, avdeling 9, og så på byggearbeidet med ny politistasjon i Arendal. Jeg var vitne til at det foregikk arbeid på taket av bygningen uten noen form for sikring rundt og med flere meter ned til bakken. Saken er tatt opp med Statsbygg, Arbeidstilsynet og politiet uten at dette blir tatt på alvor, og første dokumentasjon på manglende sikring er fra 24. mars i år.
Hvordan kan statsråden sikre at Arbeidstilsynet og statseide selskaper tar regjeringas strategi mot arbeidslivskriminalitet på alvor?",Freddy de Ruiter,Arbeiderpartiet,2015-11-05,2015-11-11
304,2015-2016,"Leger uten grenser identifiserer 10 glemte kriser i skoleprosjektet '10 glemte kriser'. Jeg har besøkt 10. klasse ved Åheim skole i Vanylven kommune. De jobbet spesielt med fem av disse krisene. Elevene har jobbet godt med å finne frem til hvordan de glemte kriser kan håndteres, og gir sine anbefalinger til norske myndigheter.
Hva vil utenriksministeren gjøre for å bidra til å øke fokuset på, og ikke minst adressere, de glemte kriser i verden, som Leger uten grenser løfter frem i sitt skoleprosjekt?",Trine Skei Grande,Venstre,2015-11-05,2015-11-11
305,2015-2016,"Eg viser til at i likestillingsmeldinga regjeringa har lagt fram, blir regjeringa sine svekkingar av arbeidsmiljølova framheva som bra for likestillinga. Dette står i skarp kontrast til statsråden sin skepsis til dei same lovendringane i høyringsfråsegnene frå Barne-, likestillings- og inkluderingsdepartementet.
Kva ny kunnskap er det statsråden no sit med, som gjer at desse innvendingane ikkje lenger er relevante?",Fredric Holen Bjørdal,Arbeiderpartiet,2015-11-05,2015-11-11
306,2015-2016,"Ufrivillig barnløse kvinner har i dag et mangelfullt tilbud om hjelp i forbindelse med infertilitet sammenlignet med menn. Stadig flere kvinner som av ulike grunner ikke kan få barn, velger derfor å reise til utlandet for å få hjelp til eggdonasjon og assistert befruktning. Vi mener tiden er overmoden for å gi et slikt tilbud i Norge. 
Vil statsråden være pådriver i regjeringen for at det skal åpnes for at kvinner også skal få hjelp ved infertilitet, slik at menn og kvinner sikres like rettigheter?",Torgeir Micaelsen,Arbeiderpartiet,2015-11-05,2015-11-11
307,2015-2016,"I Norge har vi et delt system for å beskytte trusselutsatte personer. Kripos har de antatt alvorligste sakene, hvor det kan opprettes fiktiv ID. Oslo og andre politidistrikt har ansvar for trusselutsatte personer i forbindelse med overgrep, familievold, tvangsekteskap, hatkrim, informanter m.m. De har færre virkemidler for å gi reell beskyttelse, og det fins ikke et eget program i norsk politi for dette.
Vil statsråden vurdere å opprette en arbeidsgruppe for å lage et system for bedre lokal beskyttelse av trusselutsatte personer?",Jan Bøhler,Arbeiderpartiet,2015-11-05,2015-11-11
308,2015-2016,"I forrige uke fikk vi nye ledighetstall. Vi må tilbake til 1993 for å finne så mange arbeidsledige som det vi ser nå. Det er en svært urovekkende utvikling. Mange familier rammes, og usikkerheten er stor for om en klarer å beholde huset eller om en må selge, og kanskje selge med tap. 

Helt siden i fjor har vi hørt regjeringen si at en følger nøye med på hvordan arbeidsmarkedet utvikler seg. Men det trengs handling. Kutt i formuesskatten bidrar ikke mye for dem som nå blir arbeidsledig. Å ja, vi har registrert at regjeringen har økt antallet tiltaksplasser, sånn at det nå er like mange tiltaksplasser som i 2013, men så er jo sysselsettingssituasjonen også ganske annerledes. Og vi har sett at regjeringen foreslår å bruke 200 mill. kr mer i kommunene på Vestlandet til ekstraordinært vedlikehold – det blir i overkant av 1 mill. kr på hver kommune. 

Men hvis regjeringen følger med, ser en at ledighetssituasjonen har utviklet seg raskere enn forutsatt. Antallet ledige er nå på det nivået som regjeringen forventer til neste år, og det før statsbudsjettet er vedtatt her i Stortinget. Når ledighetstallene utvikler seg sånn som de gjør, er det grunn til handling. Så mitt spørsmål til statsministeren er: Vil statsministeren anbefale at det foretas justeringer i statsbudsjettet her i Stortinget, sånn at færre blir gående arbeidsledig neste år? ",Rigmor Aasrud,Arbeiderpartiet,2015-11-04,2015-11-04
309,2015-2016,"Det vi har sett de siste dagene, er noe som er mye mer enn bare kutt i bistand og klimafinansiering fra regjeringens side. Det er samlet sett et linjeskift i norsk utenrikspolitikk og i Norges måte å forholde seg til verden på. I løpet av noen få dager har vi sett regjeringen kutte vesentlig og dypt i den langsiktige bistanden til verdens fattige, og da særlig i sivilsamfunnsbistand, som vi vet er godt evaluert, og noe av det som er mest effektivt. Det skjer samtidig som Norge har vært en pådriver for å få på plass nye bærekraftmål. Men Erna Solberg gjør altså Norge til den største mottakeren av norsk bistand. 

Samtidig kuttes det 1,4 mrd. kr i klimafinansiering – like før klimatoppmøtet i Paris, der nøkkelspørsmålet for å få til framgang kan være klimafinansiering til land i sør. Og natt til i går så vi at Norge skifter kurs i spørsmålet om atomvåpen, fra å være en pådriver for nedrustning til å være et land som ikke tør å mene noe annet enn det USA mener. 

I sum ser vi et mindre solidarisk Norge, et Norge som ikke lenger vil være pådriver, men som dilter etter i verden. Jeg mener det er en dramatisk omlegging. Så begrunner statsministeren disse omleggingene med flyktningsituasjonen, og det gjør hun få uker etter at hun la fram et statsbudsjett preget av hemningsløs pengebruk på regjeringens hjertesak, som er skatteletter i Norge. Sannheten er jo at det ikke kuttes i klima og bistand for å få råd til flyktninger, men for å få råd til Erna Solbergs og Siv Jensens skatteletter. 

Hvorfor er lavere skatt i Norge viktigere enn bistandsprosjekter som kan gi fattige barn utdanning, fattige bønder mat på bordet og fattige land … (presidenten avbryter)? ",Audun Lysbakken,Sosialistisk Venstreparti,2015-11-04,2015-11-04
310,2015-2016,"Om litt over tre uker starter klimaforhandlingene i Paris. Om litt over en måned er det forhåpentligvis en klimaavtale på plass. 

En sentral del av disse forhandlingene vil være finansiering og klimatiltak i fattige land. Fra forhandlingene i København i 2009 ligger det en forpliktelse til å øke klimainnsatsen med 100 milliarder dollar fram mot 2020, internasjonalt samlet sett. Det ligger som en forutsetning at den økte støtten skal komme i tillegg til det rike land allerede gir og bidrar med av bistand. 

I regjeringens budsjettforslag for 2016 og i tilleggsnummeret er det betydelig nedskalering av den norske innsatsen. Her reduseres støtten til bærekraftig utvikling, miljøinnsats, med 250 mill. kr. I den summen ligger klimatilpasning, vannressursforvaltning og også arbeidet mot internasjonal miljøkriminalitet. Det er en reduksjon i regnskogssatsing på 380 mill. kr og en reduksjon i støtte til fornybar energi i fattige land på til sammen 820 mill. kr – til sammen 1,4 mrd. kr. 

I fjor, ved opptakten til klimaforhandlingene i Lima, ble de fire partiene på borgerlig side enige om å øke innsatsen til det grønne fondet med 200 mill. kr, som ble godt mottatt i forhandlingene og ga et positivt bidrag. Nå har regjeringen lagt opp til en sterk reduksjon. Da blir mitt spørsmål: Er denne nedskaleringen etter statsministerens mening et godt bidrag fra Norge for å få til en avtale i Paris?
",Ola Elvestuen,Venstre,2015-11-04,2015-11-04
311,2015-2016,"Da blir det et skifte av tema; mitt spørsmål handler om utdanning. 

I Norge er høyskoler og universiteter i hovedsak offentlig eid og finansiert, og det sørger for at elever over hele landet kan ta høyere utdanning uten at det blir en stor økonomisk byrde. Som supplement til det offentlige skolevesen har vi også private høyskoler. Disse skolene kan ta skolepenger, og de får også statsstøtte. Et bredt flertall på Stortinget har vedtatt et forbud mot at eierne av disse skolene kan ta utbytte fra privatskoler. Formålet er klart: Både skolepenger og statsstøtte skal komme elevene og skoler til gode. Derfor kan en ikke, som det heter i universitets- og høyskoleloven, ta «økonomisk utbytte eller på annen måte overføre overskudd til eier eller dens nærstående». 

Anthon B Nilsen er et privatskolekonsern som huser en rekke kommersielle høyskoler. De har gjennom flere år på en behendig måte omgått forbudet mot utbytte. Gjennom interne transaksjoner, omorganiseringer og – høsten 2013 – en større fusjon har millioner av kroner kommet private eiere til gode, i stedet for til elever og skoletilbud. Fusjon av flere skoler høsten 2013 ga alene en gevinst på 100 mill. kr. Rektorene var kritiske, og en av dem uttrykte også målsettingen ganske klart: «I eierperspektivet oppfattes sammenslåingen å være finansielt motivert for å realisere iboende finansielle verdier.» 

Gjennom denne fusjonen har en altså unngått utbytteforbudet og opptrådt klart i strid med formålet bak forbudet. Hva er regjeringens syn på at eierne på denne måten tapper skolene for penger som burde ha vært brukt på skoletilbud og elever?
",Marit Arnstad,Senterpartiet,2015-11-04,2015-11-04
312,2015-2016,"Statsministeren har allereie sagt at dette er ein ekstraordinær situasjon for landet vårt. Det er ei krevjande oppgåve. Eg vil òg seie at den gode jobben som statsministeren gjer, blir lagd merke til. 

Det statsministeren òg seier her i dag, er at det hastar. Me ser at UDI jobbar både natt og dag – og helgar. Signalet vil vere – trur eg – at Stortinget er innstilt på å gjere det same. Kristeleg Folkeparti er til og med villig til å bruke søndagen, fordi dette er krevjande. 

Me ser at staten gjer veldig mykje. Me har sett at kommunane gjer veldig mykje. Og regjeringa har no lagt fram veldig mange tiltak i mottakssystemet – i den ekstraordinære situasjonen me no ser. Men det er eitt område der eg meiner me har ein veldig ressurs som me kan bruke enda meir enn det regjeringa har gjort i tilleggsnummeret sitt. Det gjeld frivilligheita. Eg ser intensjonane hos regjeringa, at me skal bruke dei, men det er ikkje konkrete tiltak for korleis me kan følgje opp dette. Frivilligheita i Noreg seier at dei er klare til å gjere ein ekstraordinær innsats i den situasjonen som er no, men det trengst sjølvsagt ei koordinering, det trengst moglegheit for å kome med konkrete tiltak. 

Statsministeren utfordra i utgreiinga si familiar til å vere fosterfamiliar. Kanskje me kunne utfordre nokre av desse organisasjonane til å ha ein aksjon for nettopp å sikre fosterfamiliar i den situasjonen me er i no? Spørsmålet mitt til statsministeren er: Er ho i denne situasjonen villig til å diskutere korleis me no kan få med frivilligheita, reelt sett?
",Knut Arild Hareide,Kristelig Folkeparti,2015-11-04,2015-11-04
313,2015-2016,"Under en høring i utenrikskomiteen i går minnet ledende forskere oss om at felles for de fleste flyktningstrømninger opp gjennom historien er at samtiden har kalt dem for ekstraordinære. Vi gjør det også i dag, og jeg mener det er dekning for påstanden. Ifølge FN er over 60 millioner mennesker i verden på flukt. Kriser, krig og konflikt gjør at situasjonen mange steder kan forverre seg ytterligere. Internett gir millioner i krigs- og kriseområder kunnskap om muligheter til å leve bedre liv andre steder. Langveis fra ser mennesker i bevegelse mot Europa, deriblant mot Norge. Tallene i flyktningstrømmen har slått alle rekorder, og det kan fortsette. I forrige måned krysset 218 000 mennesker Middelhavet, flere på en måned enn hele fjoråret. Til Norge kom flere i oktober enn antatt for hele 2015. Aldri før har det kommet så mange på en uke som i forrige uke, og det fortsetter denne uken – ikke minst i nord. Med andre ord, som regjeringen selv sier, vi vet ikke hva som vil følge i ukene som kommer. Vi må være forberedt på at dette kan være den nye normalen. Utfordringer utover det ordinære krever løsninger utover det ordinære og måter å samarbeide på utover det ordinære. 

Varige løsninger kan bare finnes gjennom bredt og møysommelig internasjonalt samarbeid. Samtidig trenger vi også samarbeid her hjemme. Statsministeren har fremholdt hedersbegrepet «dugnad». Arbeiderpartiet er enig. Det er tid for å legge små strider til side og søke bredt samarbeid om løsninger som virker. Derfor takket vi ja til statsministerens invitasjon fra Stortingets talerstol i oktober, og de øvrige partiene på Stortinget takket ja til møtet som Høyres og Fremskrittspartiets parlamentariske ledere nylig inviterte til. Nå opplever vi uklarhet om viljen til å følge opp denne invitasjonen og statsministerens appell om dugnad. Så mitt spørsmål er: Mener statsministeren fortsatt at en bred enighet er ønskelig, og hvilke hovedprinsipper mener statsministeren at Stortinget bør samle seg om?",Jonas Gahr Støre,Arbeiderpartiet,2015-11-04,2015-11-04
314,2015-2016,"Den 3. november kunne vi lese i media at den danske regjeringen vil fremme et lovforslag som skal hindre danske leger i å praktisere i andre nordiske land når de er fratatt autorisasjonen i ett av landene. 
Vil statsråden ta initiativ til en tilsvarende lovbestemmelse?",Sonja Mandt,Arbeiderpartiet,2015-11-04,2015-11-11
315,2015-2016,"I statsbudsjettet for 2016 foreslår regjeringen å øke merverdiavgiften på persontransporttjenester fra 8 til 10 pst. Økt moms på kollektivtrafikk vil enten medføre økt pris for kundene eller tapte inntekter for fylkeskommunene. Samferdselsministeren har tidligere gitt uttrykk for at økte kostnader som følge av økt moms vil bli kompensert gjennom forslag til statsbudsjett.
Kan statsråden garantere at prisen på kollektivreiser med buss ikke blir dyrere når momsen nå går opp?",Karianne O. Tung,Arbeiderpartiet,2015-11-04,2015-11-11
316,2015-2016,"I Dagens Næringsliv lørdag 31. oktober 2015 kommer det frem at brødrene Løvenskiold og skolekonsernet Anthon B Nilsen har hentet ut 100 millioner kroner fra drift av privatskoler. Det er ulovlig å ta ut utbytte fra statlig støttede utdanningsinstitusjoner, samtidig påstår Løvenskiold at alt har skjedd i henhold til loven. 
Hva er statsrådens vurdering av dette, og hvilke tiltak vurderer statsråden å sette i verk når det gjelder krav til organisering, økt kontroll, straff, oppmykning osv.?",Torgeir Knag Fylkesnes,Sosialistisk Venstreparti,2015-11-04,2015-11-11
317,2015-2016,"I høringsnotatet som Politidirektoratet har sendt ut angående valg av politimester i de nye politidistriktene vurderes de ulike kriteriene i henhold til ulike prosentsatser. 
Mitt spørsmål er om statsråden mener det er riktig av Politidirektoratet å vektlegge lokaliseringspolitikken til 10 pst., den laveste vurderingen, når dette klart bryter med de to første formålene til retningslinjene politisk?",Else-May Norderhus,Arbeiderpartiet,2015-11-03,2015-11-11
318,2015-2016,"Kistefos-Museet er eid av en stiftelse kontrollert av Christen Sveaas. I 2015 foreslo Arbeiderpartiet å øke bevilgningen med 500 000 kroner. Dette fikk ikke flertall i Stortinget.
Hvilke nye kriterier er lagt til grunn for at statsråden har foreslått økning i 2016?",Hege Haukeland Liadal,Arbeiderpartiet,2015-11-02,2015-11-11
319,2015-2016,"Universitetet i Oslo har ifølgje Klassekampen 29. september d.å. i brev til Kulturdepartementet meldt at universitetet ikkje har naudsynt bemanning for å laga ei brukarrettleiing for Norsk Ordbok, trass i at UiO har søkt om og fått tildelt 400 000 kroner til dette føremålet. Prosjektleiar Åse Wetås meiner Norsk Ordbok vil ha langt mindre verdi for brukarane om det ikkje blir utarbeidd rettleiing til både nettversjonen og bokverket.
Vil statsråden leggja ytterlegare press for at UiO utarbeider rettleiinga?",Kjersti Toppe,Senterpartiet,2015-10-29,2015-11-11
320,2015-2016,"I svar på skriftlig spørsmål nr. 54 og 82 (2015-2016) har utenriksministeren nylig gjort det klart at regjeringen ikke vil støtte resolusjonene på FNs generalforsamling om atomvåpens humanitære konsekvenser og om staters etiske ansvar for å forby og avskaffe atomvåpen. Dette oppleves som et klart linjeskift fra regjeringen, og et brudd med Norges lederrolle i arbeidet for et forbud mot atomvåpen.
Kan utenriksministeren redegjøre for hva som ligger bak regjeringens linjeskift, og hva som har endret seg siden debatten i vår?",Torstein Tvedt Solberg,Arbeiderpartiet,2015-10-29,2015-11-11
321,2015-2016,"I 2002 vedtok Stortinget etter omfattende debatt å legge traseen for Ringeriksbanen over Åsa i stedet for Kroksund ved Tyrifjorden. Begrunnelsen var 'de store negative konsekvensene for landskap, kulturminner, naturmiljø og landbruk'. I juni 2015 ble vedtaket opphevet helt uten begrunnelse slik at vi nå risikerer en jernbane tvers gjennom verneverdige våtmarksområder omfattet av verneplanen for nordre Tyrifjorden våtmarkssystem.
Vil statsråden ta verneplanen opp av skuffen og gjøre noe for å hindre disse inngrepene?",Rasmus Hansson,Miljøpartiet De Grønne,2015-10-29,2015-11-04
322,2015-2016,"I Stortingets spørretime den 20. mai svarte statsråden, på spørsmål om videreføring av gratis kjernetid for alle fire- og femåringer i bydelene i Groruddalen og Søndre Nordstrand med områdesatsinger, at: 'Denne ordningen vil fortsette ut avtaleperioden for områdesatsing, henholdsvis 2016 og 2017'. I statsbudsjettet er imidlertid bevilgningene til dette kuttet fra vel 60 millioner til 39 millioner kroner og bydelene har fått beskjed om at gratis kjernetid for alle avsluttes etter juni 2016.
Vil statsråden følge opp det hun svarte i Stortinget i mai?",Jan Bøhler,Arbeiderpartiet,2015-10-29,2015-11-04
323,2015-2016,"Mennesker på flukt vil komme til de fleste kommunene i Norge. Enkelte kommuner har god erfaring og praksis, andre ikke. Det er avgjørende for den videre integrering at identifisering, sikkerhets- og helsevurdering, bosetting og inkludering av flest mulig skjer raskest mulig.
Vil statsråden ta initiativ til at regioners/fylkers totale ressurser blir kartlagt og sett helhetlig, slik at flyktningene, uansett om de kommer til små eller store kommuner, raskt og effektivt blir godt mottatt, avklart og integrert?",Kari Henriksen,Arbeiderpartiet,2015-10-29,2015-11-04
324,2015-2016,"Dårlig luftkvalitet er et stort problem i mange av våre store kommuner. Det nye byrådet i Oslo ønsker å forbedre luftkvaliteten blant annet ved å gjøre flere gater og indre by bilfri. Fra regjeringsmedlemmer er dette betegna som et 'dårlig mareritt' for folket.
Er statsråden enig i dette, eller er hun positiv til lokale initiativ for å redusere biltrafikken?",Åsmund Aukrust,Arbeiderpartiet,2015-10-29,2015-11-04
325,2015-2016,"Representanter for regjeringen har signalisert at regioner som har mistet fordelen ved redusert arbeidsgiveravgift, vil kunne kompenseres i form av infrastrukturtiltak for perioden 2016-2017. Blant annet ble transportnæringen i Valdres i fjor høst oppfordret til å spille inn forslag til utbedring av flaskehalser på riks- og fylkesveger som kunne være aktuelle for slike kompensasjonsmidler. I forslaget til statsbudsjett for 2016 er imidlertid ikke slike midler nevnt.
Går regjeringen nå bort fra sine lovnader?",Ivar Odnes,Senterpartiet,2015-10-28,2015-11-04
326,2015-2016,"EU er i ferd med å vedta et nytt europeisk offshore helikopterregelverk, HOFO. Regelverket vil åpne for at utenlandske helikopterselskaper kan operere på norsk sokkel, og at Norge ikke lenger kan kreve nasjonal driftstillatelse. Dette vil kunne resultere i store konsekvenser for sikkerheten til norsk offshore helikopteroperasjoner. 
Vil statsråden gjennomføre en konsekvensutredning før en eventuell innføring av nytt regelverk?",Kjell-Idar Juvik,Arbeiderpartiet,2015-10-23,2015-11-04
327,2015-2016,"I disse dager tar mange tusen nye folkevalgte over hele landet fatt på et viktig arbeid i sine lokalsamfunn. Alle har ambisjoner på vegne av sine kommuner når det gjelder å styrke kvaliteten i barnehagene, i skolen og i eldreomsorgen, til beste for sine innbyggere. Barnehager skal bygges og rustes opp, klimaløsninger skal finnes lokalt, og flyktninger skal inkluderes. «To do»-listen er lang, og regjering og storting har ikke bidratt til å dempe forventningene. 
Dessverre får verken lokalpolitikerne eller deres ambisjoner særlig drahjelp fra regjeringen og statsråd Sanner. Etter en stor skattesvikt i 2014, som man har merket langt inn i 2015, har regjeringen lagt fram et stramt opplegg for kommunene i 2016. Det gamle kalkulatorpartiet, Høyre, har overlatt kalkulatoren til Siv Jensen. Nå overlater man til lokalpolitikerne å ta de vanskelige avveiningene, og de må bruke minus der det burde vært pluss. Det kommer folk til å merke. 
Det reelle handlingsrommet for kommunene neste år er på 0,5 mrd. kr etter at regningene og øremerkede satsinger er betalt. Når regjeringen setter ny rekord i oljepengebruk, burde man forvente en tung satsing på de oppgavene som skal løses lokalt. Det skjer ikke. Så langt har regjeringen prioritert 22 mrd. kr i skattekutt – mest til dem som har mest fra før, og kronestykker til de andre. 
Da er mitt spørsmål til kommunalministeren: Hvorfor er skattekutt så uendelig mye viktigere for regjeringen enn det å gjøre helt nødvendige løft i skole, omsorg og andre lokale velferdsoppgaver? 
",Helga Pedersen,Arbeiderpartiet,2015-10-21,2015-10-21
328,2015-2016,"Jeg har merket meg at samferdselsministeren mener at folk som tar taxi, ikke er verdige til å delta i debatter om byutvikling i Oslo, men jeg tok buss i dag og derfor vil jeg driste meg til å stille samferdselsministeren et spørsmål om E18. 
I den nye byrådserklæringen mellom SV, Arbeiderpartiet og Miljøpartiet De Grønne i Oslo står det at 

«den fysiske veikapasiteten på E18 i Vestkorridoren ikke kan økes. Arbeid med prosjektering, regulering og grunnerverv som bygger opp under økning av veikapasiteten må stanses.» 

Det er en erklæring SV er fornøyd med. Skal vi nå målene i klimaforliket om reduserte utslipp og sørge for rein og trygg luft for alle innbyggere, trenger hovedstadsregionen ikke mer vei, den trenger økt framkommelighet for kollektivtrafikken. 
Men rett før byrådserklæringen ble lagt fram, uttalte samferdselsministeren seg om dette og sa at han har «liten tro på at samarbeidspartene i Oslo kan stoppe eller gjøre om på det nåværende E18-prosjektet», og uttalte at han «kommer til å ønske at Vegvesenet fortsetter sitt arbeid som før». Det nye byrådet kan ikke bli en «show-stopper», så jeg at statsråden hadde sagt. 
Men nå er det jo sånn at det blir ikke så mye show uten at Oslo også er med siden dette er et prosjekt som berører Oslo kommune i svært stor grad, og det er verdt å minne om at Statens vegvesen har understreket behovet for enighet mellom de ulike partene i dette prosjektet for å kunne gå videre med bompengefinansiering. 
Det jeg lurer på, sett i lys av statsrådens uttalelser, er om det har blitt Fremskrittspartiets og denne regjeringens politikk å presse gjennom bompengefinansierte veiprosjekter, uavhengig av lokal oppslutning.",Audun Lysbakken,Sosialistisk Venstreparti,2015-10-21,2015-10-21
329,2015-2016,"Mitt spørsmål går til samferdselsministeren. 
Avgjørelsen om vi i framtiden skal kunne knytte sammen de store byene i Skandinavia med et høyhastighetsnettverk for jernbane, tas i stor grad i dag. Det er i årene framover nå vi skal investere stort i et intercitynett for jernbane, og det er de beslutningene om dimensjoneringen vi tar som avgjør om dette er starten på et høyhastighetsnett eller om beslutningene legger begrensninger for det samme. 
Tilbake i 2009, ved behandlingen av Nasjonal transportplan, la Stortinget til grunn at den framtidige jernbanen stort sett skal bygges og dimensjoneres for 250 km/t. Dette ble gjentatt i flere merknader i 2013. Når vi ser på det som faktisk bygges, ligger det likevel under den dimensjoneringen, enten det er langs Mjøsa, som vel ligger på 200 km/t, eller om det er planene forbi Eidsvoll, som vel er nede i 130 km/t. Det er egentlig bare forbi Holmestrand i et par kilometer at det dimensjoneres for 250 km/t. 
Den 17. oktober i 2014 sendte statsråden et brev til de ulike etatene underlagt hans departement og ba dem om å gjennomgå gjeldende prosjekter for å se hvordan man kunne forenkle og spare penger. Man ble spesielt bedt om å gå inn på lavere, enklere standard på nye prosjekter. Og vi kan se at bl.a. Vestfoldbanen i dag planlegges for lavere og enklere standard enn det som f.eks. lå til grunn i konseptvalgutredningen. 
Jernbane bygges for 100 år. Statsråden har flere ganger kritisert, bl.a. Arbeiderpartiet, vel senest i Dagsrevyen mandag, for å underdimensjonere bygging av nye veier. Er ikke statsråden bekymret for at han gjør akkurat det samme når det gjelder jernbane – at vi bygger for enkelt sett i forhold til de behovene framtiden trenger? 
",Ola Elvestuen,Venstre,2015-10-21,2015-10-21
330,2015-2016,"Fremskrittspartiets leder har en enorm tiltro til statlig byråkrati og vilje til sentralisering. Folkevalgte rundt om i alle landets kommuner fra Oslo til Lødingen har sagt nei til statliggjøring av skattekontorene. Men det er ikke kun lokale folkevalgte som har gjort det. Også vi i Stortinget sa med et stort flertall rett før sommeren nei til sentralisering. Stortingsflertallet vil ha arbeidsplasser rundt om i hele landet, nært der folk bor. Men finansminister Jensen fra Fremskrittspartiet gir seg ikke. Store, sentraliserte statlige enheter er svaret. Svaret er å gå fra 288 kontorer nært der folk bor, til 33 statlige mastodonter på skattesiden. 
Jeg synes det er litt rart, når Stortinget så tydelig rett før sommeren sa nei til lovforslaget om sentralisering, og vi har hørt at både Venstre, Kristelig Folkeparti, Arbeiderpartiet og SV i dag er like tydelige på sitt nei, at finansminister Jensen kjemper for mer statlig byråkrati. Det virker på en måte som om hun har fortrengt Stortinget. Jeg kan forstå at Siv Jensen har fortrengt kommunevalget for det gikk heller ikke helt veien. Så mitt spørsmål til finansminister Jensen er: Er dette et ønske om et nytt nederlag fra regjeringen?
",Trygve Slagsvold Vedum,Senterpartiet,2015-10-21,2015-10-21
331,2015-2016,"Mitt spørsmål går til kommunal- og moderniseringsminister Jan Tore Sanner. 
I budsjettforslaget for 2016 foreslår regjeringen igjen å overføre skatteoppkreverfunksjonen fra kommunene til staten. Kristelig Folkeparti er like sterkt imot dette nå som vi var forrige gang regjeringen foreslo det. Mitt spørsmål i dag går imidlertid på innretningen. For i forslag til budsjett kan vi lese at 630 mill. kr foreslås trukket fra kommunenes inntekter, som skal overføres til skatteetaten i den forbindelse. Har man da tatt høyde for at det er ulik organisering av skatte- og økonomienhetene i kommunene når man har beregnet hvor stort trekket skal være? 
Vi får nå reaksjoner fra kommunene – senest i går, fra kommuner på Jæren, som påpeker at det foreslåtte uttrekket er mye høyere enn det de reelt betaler og bokfører for skatteoppkreverfunksjonen. Vi fikk også en melding i går om at det i Kristiansand er foreslått å trekke 17 mill. kr, mens de oppgir å ha en netto utgift på 10 mill. kr. 
Hvordan har man da beregnet seg til beløpet 630 mill. kr? Vi må ha sikkerhet for at tallgrunnlaget som foreslås uttrukket, stemmer med virkeligheten. Jeg håper statsråden kan bidra til en avklaring om det. 
",Geir Sigbjørn Toskedal,Kristelig Folkeparti,2015-10-21,2015-10-21
332,2015-2016,"Mitt spørsmål går, kanskje ikke så overraskende, til finansministeren. 
Mens debatten om fjorårets budsjett i all hovedsak dreide seg om den usosiale innretningen på det budsjettet, har vi så langt i år hatt en debatt som har vært dominert av regjeringens enorme pengebruk. Oljepengebruken nå, målt som det oljekorrigerte underskuddet, er på tre år like høyt som på åtte rød-grønne år, finanskrisen inkludert. Budsjettunderskuddet, i prosent av BNP, har aldri vært høyere så langt tilbake som Finansdepartementet har målt dette, og for tredje år på rad skal utgiftene vokse raskere enn veksten i økonomien. 
Lederen av regjeringens eget utvalg som skulle se på handlingsregelen, Øystein Thøgersen, felte i forrige uke dom over pengebruken. Til Dagens Næringsliv uttalte han: 

«Det nivået i økt oljepengebruk man har endt på de siste årene, er opplagt på et nivå som ikke kan videreføres (…).» 

For det er jo ikke sånn at årets budsjett er et unntaksbudsjett, som noen antyder. Som DNs politiske redaktør, Alstadheim, skrev sist lørdag: 

«Det blir syvende gang hun skrur opp pengekranen. Det er mer, mer og atter mer. Fjorårets budsjetthøst viste hvor pinlig svak budsjettstyringen er. For å dekke inn avtalen med Venstre og Kristelig Folkeparti, ble det lansert en poseavgift ingen ville ta ansvar for. Noen måneder senere ble den droppet. Og erstattet med mer oljepenger. Regjeringen valgte den lettvinte veien også i høst.» 

Tilsvarende kritikk har vi lest på lederplass både i Aftenposten og i VG de siste dagene. 
Mitt spørsmål er egentlig såre enkelt: Med de store utgiftene vi vet ligger foran oss, pensjonskostnadene som virkelig kommer til å slå inn om 20–30 år, mener finansministeren at hun gjennom sine budsjetter så langt har satt Norge i bedre eller dårligere stand til å håndtere de utgiftene i årene som kommer?",Marianne Marthinsen,Arbeiderpartiet,2015-10-21,2015-10-21
333,2015-2016,"Vil Stortinget få anledning til å behandle eventuelle endringer i tingrettsstrukturen, eller vil dette avgjøres i departementet?",Lene Vågslid,Arbeiderpartiet,2015-10-15,2015-11-04
334,2015-2016,"Stortinget har lovfesta retten til brukerstyrt personlig assistanse (BPA) for å betre kvardagen for menneske med stort behov for assistanse. Regjeringa skreiv i lovproposisjonen at visjonen er eit samfunn der alle kan delta og der dei aller fleste har utdanning og arbeid som målsetting. Bergen kommune har gitt ein student avslag på BPA på utvekslingsopphald.
Meiner statsråden det er rettferdig at studentar med funksjonsnedsetting ikkje får støtte til å gjennomføre eit semester i utlandet, slik funksjonsfriske studentar får tilbod om?",Kjersti Toppe,Senterpartiet,2015-10-15,2015-10-21
335,2015-2016,"Mitt spørsmål går til fiskeriministeren: I Fiskeribladet Fiskaren fredag 9. oktober kunne vi lesa overskrifta «Pinglet på forskning». På leiarplass i same avis er overskrifta «Kreativ bokføring». Ser vi fiskeri- og havbruksområdet under eitt, er budsjettet faktisk redusert med 36,5 mill. kr, og regjeringa flyttar midlane som kjem frå auken i forskningsavgifta til andre postar og latar som om dette er påplussing til andre gode formål. Nær 150 mill. kr av dei 170 kjem frå omposteringar av forskingsavgifta og auken i denne. Det som skal gå til anna marin forsking og utvikling står stille i departementet sitt budsjett, og Fiskeridirektoratet får eit kutt på 0,5 pst. 

Nei, dette er ikkje berre mine ord, men sitat frå leiaren i Fiskeribladet Fiskaren den 9. oktober. I same avis, på første sida, kan vi òg lesa om harnisk over uthuling av satsing på infrastrukturtiltak. Manglande vilje til å satsa på sjømatnæringa, på forsking, på kunnskap – det er openbert òg i årets budsjett frå Høgre og Framstegspartiet. Vi kan slå fast at regjeringa si satsing på sjømatnæringa berre er til bruk i festtalar – berre ord, ikkje handling. 

Når skal regjeringa visa handlekraft, og når vil vi sjå ei reell satsing på sjømatnæringa, som dei ofte likar å omtala som framtidsnæring?",Ingrid Heggø,Arbeiderpartiet,2015-10-14,2015-10-14
336,2015-2016,"Mitt spørsmål går til kunnskapsministeren. 

La meg først – mens han kjem på plass – gi statsråden ros for å ha lagt fram eit solid forskingsbudsjett. Samtidig har faktisk den delen av statsbudsjettet som går til forsking, gått ned fordi regjeringa bruker mange oljemilliardar og føreslår store skattekutt. 

Vi står framfor ei omstilling av det norske samfunnet, av arbeidslivet og næringslivet, der utdanning, forsking og innovasjon blir avgjerande faktorar for endring. Skal vi lykkast med det grøne skiftet, må ein større del av dei samla ressursane i samfunnet gå til kunnskap. Men kunnskapsinvesteringane må brukast rett, om vi skal få til omstilling. Vi må sørgje for at dei pengane vi investerer, akselererer det grøne skiftet og ikkje bremsar det. 

I vår behandla vi langtidsplanen for forsking og høgare utdanning. Der blei seks område framheva som viktige forskingssatsingar. Hav, miljø og mogleggjerande teknologiar var blant dei seks. Petroleum var ikkje nemnt. Likevel er petroforsking den store budsjettvinnaren og den største enkeltsatsinga i regjeringas forskingsbudsjett. Programmet Demo 2000 skal ifølgje statsbudsjettet oppnå auka utvinning av olje og gass og avhjelpe norsk olje- og gassnæring i ein vanskeleg fase. Programmet blir tilført 100 friske millionar i årets statsbudsjett. Til samanlikning får fornybarprogrammet ENERGIX og FME ei mykje meir beskjeden auking. Ved opptakta til eit historisk viktig klimatoppmøte i Paris føreslår altså regjeringa å bruke to og ein halv gonger så mykje på fossilforsking som på fornybarforsking i OEDs budsjett. 

Meiner forskingsstatsråden at denne prioriteringa vil framskynde eller forsinke det grøne skiftet? ",Torgeir Knag Fylkesnes,Sosialistisk Venstreparti,2015-10-14,2015-10-14
337,2015-2016,"Mitt spørsmål skal handle om lakselus, og spørsmålet går rimeligvis til fiskeriministeren. 

Havbruksnæringen er en av våre viktigste næringer. Lakseoppdrett har en økende betydning for norske eksportinntekter og norsk økonomi – direkte og indirekte for næringen selv, for leverandørindustri og annen tilstøtende virksomhet. Det er en næring av stor betydning for mange kystsamfunn. 

Hvis næringsutøverne, oppdrettsselskapene, håndterer voksesmertene på en god måte og myndighet og forvaltning stiller de riktige kravene til næringen, har havbruksnæringen potensial til å bli en av landets mest solide pilarer for det norske velferdssamfunnet. Dette opplevde jeg var en viktig premiss i forbindelse med Stortingets behandling av havbruksmeldingen i juni i år. Stortinget besluttet å legge oppdretterens evne til å holde lakselusnivået nede som betingelse for at oppdretteren skal få anledning til vekst i sin virksomhet. 

Nå opplever vi at lakselus er en stor utfordring for havbruksnæringen og for miljøet, i tillegg til at næringen har en urovekkende kjemikaliebruk for å bli kvitt lakselusa. Utfordringene ser ikke ut til å bli mindre. Dette bekymrer Venstre når det gjelder både miljøet og villfisksektoren, f.eks. reker og ulike fiskeslag som lever nær fiskeoppdrettsanlegg. Flere medieoppslag i løpet av de siste ukene har underbygd dette. 

Mitt spørsmål er: Hva tenker fiskeriministeren om lakselussituasjonen, og hva er statsrådens svar på disse utfordringene nå, altså på kort sikt? ",Pål Farstad,Venstre,2015-10-14,2015-10-14
338,2015-2016,"Mitt spørsmål går til landbruks- og matministeren: Det er en realitet at landets bønder hadde lave forventninger til dagens regjering og til hva de ville gjøre for å styrke lønnsomheten i norsk matproduksjon. Men på ett område hadde en klare forventninger, og det var på området skatt og avgifter, både med bakgrunn i løftet som Høyre og Fremskrittspartiet hadde gitt i valgkampen, og ikke minst etter følgende formulering i regjeringsplattformen: 

«Regjeringen vil bruke målrettede skatteendringer for å styrke bondes økonomiske stilling.» 

Politiske løfter gitt etter et valg burde en kunne stole på. Derfor er det et skattesjokk for mange når regjeringen i statsbudsjettet foreslår en kraftig skatteskjerpelse på overdragelse av gårdsbruk innen familien. Det vil gjøre generasjonsskifter langt dyrere, og det vil ramme selve bærebjelken i norsk landbruk, familiebruket. Det er ingen tvil om at ved overdragelse av aktive bruk innen familien vil mange få en skatteregning på hundretusenvis av kroner og oppover. Det vil gjøre generasjonsskifter dyrere og vanskelige. 

Skatt ved generasjonsskifte er ikke den eneste skatteskjerpelsen til landets bønder fra regjeringen. En kan nevne den historiske økningen i dieselavgiften. I 2014 mistet man det såkalte diskontinuitetsprinsippet ved generasjonsskifte. I tillegg til skatt ved generasjonsskifte innfører en dette året en ny skatt på salg av mindre tomter på gården, og til neste år har en varslet kutt i avskrivningssatsene, og det innføres skatt på enkelte tilskudd. 

Så mitt spørsmål er: Hvorfor sender Fremskrittspartiet og Høyre en stor skatteregning til landets familiebruk når en har lovet skatteendringer for å styrke bondens økonomiske stilling? ",Geir Pollestad,Senterpartiet,2015-10-14,2015-10-14
339,2015-2016,"Jeg vil også stille et spørsmål til kunnskapsministeren. 

Hundretusener av mennesker på flukt søker nå trygghet i Europa, og noen av disse kommer hit til oss i Norge. Vi vet ikke hvor mange som kommer til å komme i løpet av de nærmeste årene, men det vi vet, er at det er mange barn og unge blant dem som nå søker tilflukt i landet vårt. Og andelen enslige mindreårige asylsøkere ser også ut til å være større enn det vi har sett før. Hittil i år har det kommet mer enn 450 enslige mindreårige asylsøkere under 18 år til Norge. 

Det er viktig at vi lykkes med en rask og god integrering av de menneskene som kommer hit. Det er viktig for den enkelte, og det er viktig for samfunnet vårt. Det å gi de barna som kommer hit et godt skoletilbud, vil være en viktig del av dette integreringsarbeidet. 

En kartlegging som NOVA gjennomførte på vegne av Utdanningsdirektoratet i 2011 viste at det er store variasjoner fra kommune til kommune i det skoletilbudet som gis til asylsøkere i skolepliktig alder. Mens de fleste kommuner har egne introduksjonsklasser, har 20 pst. av kommunene kun undervisning i ordinære klasser. Det er også store variasjoner når det gjelder tilgang på SFO og leksehjelp, som for asylsøkerbarn kan være viktige arenaer for både læring og integrering. 

I hvilken grad mener statsråden at norsk skole er rustet til å ta imot de barna som nå kommer til landet? Og hva mener han eventuelt må til for at vi skal kunne gi disse barna et godt skoletilbud?",Anders Tyvand,Kristelig Folkeparti,2015-10-14,2015-10-14
340,2015-2016,"Jeg har et spørsmål til kunnskapsministeren. 

Norge er i en veldig alvorlig økonomisk situasjon. Vi har den høyeste arbeidsløsheten på 22 år, den er høyere enn den var under finanskrisen i 2008–2009, og den rammer særlig ungdom. En skulle tro at ett av svarene da var en omfattende satsing på kunnskap og kompetanse. Derfor er det rart å se at på dette området vises det lite handlekraft og gjennomføringsevne. Vi snakker ikke om et hvilket som helst område, vi snakker om det som Høyre selv sa var det viktigste hvis de kom i regjering. 

I budsjettet for i år hadde Røe Isaksen ingenting til økt lærertetthet, ingenting til tidlig innsats for lesing, skriving og regning og knapt noen nye studieplasser. Kutt i kulturskoletimer og elevenes stipend ble brukt på lærlingtilskudd og videreutdanning for lærere. Realiteten var at satsingen på skattekutt var nesten hundre ganger så stor som satsingen på grunnskole og videregående til sammen. 

I budsjettet for neste år er oljepengebruken rekordhøy, masse oljepenger skal gjøre oss mindre oljeavhengig. Da skulle man i hvert fall tro at kunnskap var en formidabel budsjettvinner. Men også i dette budsjettet taper kunnskapsministeren overfor andre budsjettområder. Også nå brukes det mange titalls ganger mer på skattekutt enn på skole – noen få hundre flere studieplasser, noe oppfølging av budsjettpålegg fra i fjor, litt ekstra til lærlingplasser, men langt ifra det 122 000 arbeidsløse venter på. Utdanningsforbundet skriver i sin pressemelding om budsjettet: 

«Det er skuffende at utdanning i så liten grad er prioritert i regjeringens statsbudsjett, når de samtidig er så tydelige på behovet for omstilling.» 

Mener Røe Isaksen at regjeringens manglende satsing på kunnskap er det riktige svaret på den høye arbeidsløsheten og behovet for omstilling? ",Trond Giske,Arbeiderpartiet,2015-10-14,2015-10-14
341,2015-2016,"Åpenhet og transparens er sentralt for borgernes tillit til politikernes forvaltning av felles verdier. Motstridende interesser kan noen ganger bli vanskelige å håndtere. Ikke minst i saker der den ene part er kommersielt sterk, slik vi har sett i Akershus nylig i saker som Telenor Arena i Bærum og Ikea i Vestby. 
Hva mener statsråden kan gjøres politisk for å styrke kommunenes kompetanse til å operere i slike private og kommersielle brytninger?",Siri Engesæth,Venstre,2015-10-08,2015-10-21
342,2015-2016,"Forekomsten av antibiotikaresistente tarmbakterier (ESBL-produserende og kinolonresistente E. coli) i norsk fjørfe og fjørfekjøtt er en trussel mot folkehelsa. Antibiotikumet narasin er markedsføringsgodkjent i Norge som et koksidiostatika med antibakteriell virkning. Narasin ble patentgodkjent som et antibiotikum i USA 3. august 1982.
Mener statsråden at narasin ikke er et antibiotikum?",Per Olaf Lundteigen,Senterpartiet,2015-10-08,2015-10-14
343,2015-2016,"I dag har vi tre svært dominerende dagligvarekjeder i Norge. Ifølge NRK vil regjeringen ikke fremme en ny lov om god handelsskikk, tross råd fra Dagligvarelovutvalget og bekymringer fra Matkjedeutvalget. Ett virkemiddel er å senke grensen for dominerende aktører i bransjen fra 40 til 30 prosent, som i Finland, men Miljøpartiet De Grønne ble nedstemt da vi foreslo dette.
Hvordan vil statsråden sikre bedre konkurranse, forbrukermakt og effektivitet i dagligvarebransjen, slik Stortinget ba om i februar i år?",Rasmus Hansson,Miljøpartiet De Grønne,2015-10-08,2015-10-14
344,2015-2016,"Statsråden har vist til at Husbanken og deres låneordninger er viktige i arbeidet med å øke tilfanget av boliger, og vil dermed lette kommunenes arbeid med å bosette flyktninger.
Er vilkårene for de ulike låneordningene i Husbanken tilpasset behovet for å få finansiert istandsetting av eksisterende bolighus og andre eiendommer som kan inngå i kommunenes boligtilbud til flyktninger, og hvis ikke, hva vil statsråden gjøre for at Husbanken får en mer sentral rolle i arbeidet for flere boliger til bosetting av flyktninger?",Heidi Greni,Senterpartiet,2015-10-08,2015-10-14
345,2015-2016,"Svalbard-samfunnet er i en vanskelig situasjon som følge av fall i kullprisene og tilhørende nedbemanninger innen kulldriften.
Hva gjør regjeringen for å sikre fremtiden for Svalbard?",Geir Pollestad,Senterpartiet,2015-10-08,2015-10-14
346,2015-2016,"I 2004 blei barnevernet lovpålagt alltid å undersøke om nokon i slekta kan vere fosterheim, før born blir plassert hos framande. I det siste er det omtalt fleire saker i media der omsorgsplassering er skjedd utan at familien er vurdert. Berre kvart femte barn blir plassert hos slekt. Ifølgje NRK 23. september kontrollerer ikkje fylkesnemndene om slektsplassering er vurdert, og fylkesmennene fører heller ikkje slikt tilsyn.
Korleis vil statsråden sikre at barnevernet følgjer opp pålegget om slektsvurdering?",Kjersti Toppe,Senterpartiet,2015-10-08,2015-10-14
347,2016-2017,"Samlokalisering av nødsentraler og styrket beredskapsarbeid var noe av det viktigste vi skulle gjøre sammen etter 22. juli. Det var en del av oppfølgingen av Gjørv-kommisjonens rapport. Vi var alle enige om at det skulle vi gjøre. Så skjedde det noe annet. Vi har hatt en åpen og en lukket høring om objektsikring. Vi har sittet nede i kjelleren her, i et hemmelig og boltet rom, og diskutert som om det var en av de mørkeste hemmelighetene vi har hatt på lenge. På mange måter var ikke det så langt fra sannheten. Det som blir slått fast, er at arbeidet ikke er blitt gitt prioritet, verken i Justis- og beredskapsdepartementet, i Forsvarsdepartementet eller i Politidirektoratet. Riksrevisjonen skriver at ikke en gang forsvarsministeren eller justis- og beredskapsministeren klarer å gi svar på hvorfor det ikke ble gitt prioritet. 

Det er blitt gitt flere forklaringer. Det blir stadig vist til omstillingsprosesser i politiet, men må vi virkelig velge mellom omstillingsprosesser i politiet og en god beredskap? Statsministeren viste selv til – i hvert fall fem ganger i den åpne høringen – at årsaken til at man ikke fulgte så godt med, var at POD hadde meldt grønt selv om det ikke var helt irrgrønt, og så viser det seg nå ikke å være en god forklaring likevel. 

Hvorfor sørget ikke statsministeren for å gi arbeidet med å sikre kritiske objekter prioritet, slik som Stortinget har vedtatt? 

To justisministre har ikke klart å levere på samlokalisering av nødsentraler. Hva har statsministeren gjort for å påse at regjeringen følger opp Stortingets vedtak? 

Denne saken har vist at det å vedta noe i denne salen, ikke nødvendigvis betyr at det skjer.",Jette F. Christensen,Arbeiderpartiet,2017-05-31,2017-05-31
348,2016-2017,"Statsministeren etterlater seg en politisk arv preget av massive feilinvesteringer, rekord i oljepengebruk kombinert med skattekutt som ikke fungerer. Det verste: Erna Solbergs regjering har vært en regjering som i beslutning etter beslutning har vist at de synes det er greit at ulikhetene i makt og rikdom i Norge øker. Det er en forskjellsregjering som i beslutning etter beslutning prioriterer dem som er på toppen av det norske samfunnet. 

Derfor var det mange, tror jeg, som i likhet med meg ble litt overrasket da statsministeren for to en halv uke siden sa at Høyre nå skulle trappe opp kampen mot ulikhet. Det er jo litt sent, noen uker før sommerferien i det siste året som statsminister. Tre dager etter den erklæringen kom altså regjeringen med et trygdeoppgjør som nok en gang fører til at pensjonister får mindre å leve av. Hvem går det mest ut over? Jo, eldre med lave pensjoner, som ikke har annet å lene seg på enn folketrygden, og som ikke får glede av skattekuttene til regjeringen. 

Statsministeren har fått 123 411 kr i lønnsøkning på tre år. Snart har hun enda en økning i vente. En enslig folketrygdpensjonist med 180 000 i inntekt i 2014 har tapt 10 000 kr i samme periode. Synes statsministeren at det er å trappe opp kampen mot ulikhet?
",Audun Lysbakken,Sosialistisk Venstreparti,2017-05-31,2017-05-31
349,2016-2017,"Mange politikere har opp gjennom årene hatt et stort hjerte og et sterkt engasjement for de barna som vokser opp i fattigdom. Det er ingen som velger sin barndom, og de fleste av oss mener at alle barn som vokser opp i Norge, skal ha muligheter til å delta i sosiale aktiviteter på linje med alle andre barn – enten det dreier seg om å kunne gå i bursdagsselskaper, delta på SFO eller kunne være med på fritidsaktiviteter. Da Lars Sponheim gikk av som partileder, sa han at det var de fattige barna han skulle ønske han hadde fått gjort mer for. 

Vi vet at det å fjerne barnefattigdommen ikke kan gjøres med et pennestrøk, men det er mange ting vi kan gjøre for å bevege oss i rett retning. Venstre har sammen med Kristelig Folkeparti og regjeringen også gjort en del på dette feltet. Sammen har vi bl.a. fått på plass en tilskuddsordning mot barnefattigdom på nesten 200 mill. kr. Vi har fått gratis kjernetid for de barna som trenger det, altså de tre-, fire- og femåringene som har behov for det. Vi har på gang et forsøk med gratis barnehage og SFO. Vi har styrket skolehelsetjenesten og helsestasjonene. Det er bare noen eksempler på det vi sammen har fått til. 

Men i Venstre er vi opptatt av at vi må gå enda lenger for å løfte disse barna. Vi har bl.a. i vårt nye stortingsvalgprogram programfestet at vi ønsker å gi gratis barnehage og SFO til alle barn i lavinntektsfamilier, nettopp for å gi alle barn i Norge de samme mulighetene uavhengig av foreldrenes økonomi. Vi har også vedtatt at vi ønsker å erstatte kontantstøtten med en ventestøtte, nettopp for å få foreldrene ut av fattigdomsfella. 

Så mitt spørsmål til statsministeren er: Hva mener statsministeren er det viktigste vi skal gjøre i neste stortingsperiode for å løfte denne gruppen opp, slik at færre barn i Norge vokser opp i fattigdom, og slik at flere barn får de samme mulighetene i livet sitt?
",Iselin Nybø,Venstre,2017-05-31,2017-05-31
350,2016-2017,"Når vi ser tilbake på perioden Høyre og Fremskrittspartiet har styrt Norge, kan en lett få inntrykk av at hver statsråd har stått opp om morgenen og tenkt: Hva er det jeg kan sentralisere i dag? Når justisministeren har våknet, har strekt seg litt, ristet litt på kroppen og tenkt: Er det ikke litt for mange lensmannskontorer i Norge? Jeg tror jeg får legge ned lensmannskontorene i distriktene. Eller når helseministeren har stått opp i naboleiligheten, har pusset tennene og tenkt: Er det ikke litt for mange lokalsykehus? Vi må prøve å få lagt ned så mange sykehus som mulig i distriktene. Eller når landbruksministeren er ferdig med kaffekoppen sin, og har tenkt: Det er for mange små og mellomstore bruk, vi må ha bare de store. Eller når arbeids- og sosialministeren har følt tyngden av Nav-kontorene, og har tenkt: Det eneste fornuftige er å legge ned Nav-kontor i Distrikts-Norge. Eller når kommunalministeren har våknet i Bærum, gnidd seg i øynene og tenkt: Dette landet har altfor mange kommuner – jeg vil ikke sette noe tall, men færre skal det bli. 

Statsminister Erna Solberg har styrt den mest sentraliserende regjeringen dette landet noen gang har sett. Og nå legger hun og Høyre planer for hvordan denne sentraliseringen kan fortsette, hvis hun vinner valget. Statsministeren har gjentatte ganger understreket fra denne talerstolen at frivillighet er linjen i kommunereformen. Nå har vi svaret – tvang er svaret. I Høyres nye partiprogram er man tydelig på at nå kan man bruke tvang. 

Kan statsministeren nå være ærlig på at Høyre vil bruke tvang og vil tvinge igjennom færre kommuner i neste periode?
",Trygve Slagsvold Vedum,Senterpartiet,2017-05-31,2017-05-31
351,2016-2017,"USAs president, Donald Trump, har nyleg besøkt bl.a. Saudi-Arabia, G7-møtet og NATOs toppmøte. Presidentens utsegner undervegs har ei tydeleg adresse òg til heimepublikumet, noko som ikkje er nytt. Det som derimot er nytt, er den betydelege usikkerheita som er skapt hos NATO-allierte, frihandelspartnerar, klimapolitikarar og i menneskerettsmiljø. 

Det er skapt usikkerheit i mange land med ein open økonomi som framleis har stor interesse av frihandel. Kan vi forvente meir proteksjonisme? Det er skapt usikkerheit blant klimapolitikarar. USAs president har enno ikkje avklart om den nye administrasjonen vil vrake Parisavtalen. Det er skapt usikkerheit i menneskerettsmiljø. USAs president prioriterer å besøkje Saudi-Arabia og eit gigantisk våpensal til landet. Det var fokusert mykje på militær opprusting, men lite på demokrati og menneskerettar. 

Statsminister Erna Solberg var sjølv til stades på NATO-toppmøtet. Der unnlét president Trump å stadfeste USAs forplikting på artikkel 5 i NATO-pakta om gjensidig hjelp – eller prinsippet om ein for alle, alle for ein. 

Kanslar Merkel og utanriksminister Gabriel i Tyskland tok det som eit dårleg signal. Tida då vi fullt og heilt kunne stole på andre, er til ein viss grad forbi, det er det eg har erfart dei siste dagane, sa kanslar Merkel søndag. 

Mitt spørsmål er derfor: Med dei atterhald Angela Merkel sjølv vektlegg, er statsministeren einig i det kanslaren seier, og deler statsministeren Merkels vurdering? Meiner statsministeren at det i etterkant av NATOs toppmøte er ei større usikkerheit om USA står ved NATO-forpliktingane i same grad som tidlegare?",Knut Arild Hareide,Kristelig Folkeparti,2017-05-31,2017-05-31
352,2016-2017,"Siden dette er siste muntlige spørretime for statsministeren i denne perioden, kan det være naturlig å gå tilbake til noe av det hun mente var viktigst da perioden startet. 

Noe av det som opptok henne da, var en graf som viste at lønningene i Norge hadde steget – folk hadde fått bedre råd. Problemet var at produktivitetsveksten ikke hadde økt like mye. Statsministeren sa da til VG: 


«Dette er et av de farligste gapene som finnes for en nasjon.» 

Hun omtalte dette som et beist. «Det rødgrønne gapet» het det. Og det gapet skulle tettes, ikke ved at lønningene skulle ned, men ved at produktiviteten skulle opp. 

Det gikk ikke slik. Gapet er kanskje blitt mindre, men av helt andre årsaker. Reallønnsutviklingen har flatet ut. Det som var av produktivitetsvekst i starten av perioden, er nå nærmest nullet ut. Siv Jensen sa i 2014 at om produktiviteten økte med 0,2 pst., ville det i 2060 bety mer for økonomien enn oljeformuen vår. I perspektivmeldingen av i år er tonen en annen. Der har Jensen gjort vendereis og heller redusert anslaget for produktivitetsutviklingen mot 2060. 

Sannheten er: Vi er ikke lenger like flinke til å ta i bruk ny kunnskap og teknologi og å organisere arbeidet på mer effektive måter. Lønningene har gått ned, og produktiviteten har ikke gått opp. I stedet ser vi nå at det utvikler seg et nytt gap i grafen. OECD spår nemlig at gapet mellom produktivitetsvekst i Norge og gjennomsnittet i OECD vil øke i tiden som kommer. 

I 2014 kalte statsministeren dette beistet for «Det rødgrønne gapet». Hvilket navn vil hun gi beistet nå, i 2017?
",Jonas Gahr Støre,Arbeiderpartiet,2017-05-31,2017-05-31
353,2016-2017,"For en måned siden presenterte regjeringen sin nordområdestrategi i Bodø, i en landsdel som går godt, og der pilene peker oppover. Strategien innebærer på en rekke områder en videreføring av politikken som Stoltenberg II-regjeringen førte. Det er bra, og det stiller vi oss bak. Samtidig avklarte statsråd Bakke-Jensen at Høyre–Fremskrittsparti-regjeringen på et avgjørende punkt skiller lag med Arbeiderpartiet. Ifølge NRK Nordland sa statsråden at det i nordområdepolitikken ikke er regjeringens oppgave å stake ut kursen. 
For meg vitner den uttalelsen om passivitet. Skal vi mene alvor med nordområdene, trenger vi en regjering som viser lederskap, ikke en regjering som står på sidelinjen og bare heier på dem som lykkes, som statsråden formulerte som en form for ideal. Regjeringen må være en pådriver internasjonalt og nasjonalt. Her kommer ikke resultatene uten det politiske lederskapet, som nettopp staker ut kursen, tenker langsiktig, viser vilje og ikke bare står på sidelinjen og heier på dem som lykkes på egen hånd. 
Vår regjering oppnådde store resultater gjennom et aktivt lederskap, ved å ha en politisk agenda og en vilje til å stake ut kursen. Vi fikk bukt med det ulovlige, uregulerte fisket i Barentshavet. Vi fikk på plass en delelinjeavtale med Russland. Vi bidro sterkt til den oppbyggingen av Arktisk råd som har skjedd de senere årene. Vi fikk etablert BarentsWatch. Vi sørget for å styrke Tromsø, Bodø og Alta som kunnskapsbyer, viktige kunnskapssentre i nordområdene. 
Kan statsråden forklare hvorfor Høyre–Fremskrittsparti-regjeringen ikke vil stake ut kursen i nordområdene? ",Eirik Sivertsen,Arbeiderpartiet,2017-05-24,2017-05-24
354,2016-2017,"Finansministeren har fått 99 144 kr i lønnsøkning på tre år. 
Kan finansministeren opplyse oss om hva en enslig pensjonist med lav folketrygdpensjon har fått i samme periode?",Audun Lysbakken,Sosialistisk Venstreparti,2017-05-24,2017-05-24
355,2016-2017,"Terroren har rammet Manchester. Ondskapen, brutaliteten og frykten føles også her hjemme, også enorm sympati og medfølelse med ofre og berørte – barn som mister foreldre, foreldre som mister barn. Ingen kan være uberørt av slikt. Det er forståelig at vi nordmenn i Norge blir redde. Terroren kan også skje her hjemme. Vi har derfor tre store oppgaver foran oss i kampen mot terror: 
1. Vi må sørge for et godt politi og en PST som kan forhindre dem som planlegger slike angrep i Norge. 
2. Vi må på alle mulige måter kontre ekstremistiske ideologier, også islamisme, om det kommer til uttrykk åpent gjennom internett eller bak lukkede dører i skumle miljøer. 
3. Vi må ha en skole som lykkes med alle elever med alle bakgrunner. 
Jeg skal i dette minutt konsentrere meg om det siste. For det vil være norske barn med ulike hudfarger, bakgrunner og religioner som vil komme med helt ulike sett av verdier og oppfatninger til skolen. Noen vil få vranglære gjennom oppveksten hjemme, andre gjennom venner, enkelte gjennom moskeer, flere gjennom internett og på annet vis. Skolens oppgave bør være å rette opp denne vranglæren. Dersom det går barn ut av ordinær skole i dag og hater folk med en annen religion, ytringsfriheten eller homofile, eller sågar det norske samfunnet, da har man ikke lykkes med allmenndannelsen på skolen. Da har vi feilet med skolen. Da har vi feilet som samfunn. 
Skolen er et av de sterkeste og viktigste virkemidlene vi har for å gi historisk og kulturell innsikt og forankring, og som opplæringsloven sier: Skolen skal gi respekt for menneskeverdet, nestekjærlighet, tilgivelse, likeverd og solidaritet. Vi kan derfor bli noe overrasket over at i regjeringens handlingsplan mot ekstremisme har Kunnskapsdepartementet en nokså liten rolle i tiltakene, begrenset til kunnskap om hatretorikk og uønskede opplevelser på internett samt utvikling av læringsressurser til ungdomsskolen om voldelig ekstremisme. 
Mitt spørsmål til kunnskapsministeren er: Hva er de viktigste tiltakene i norsk skole for å forebygge radikalisering blant dagens unge i Norge? ",Abid Raja,Venstre,2017-05-24,2017-05-24
356,2016-2017,"Ifølge tysk media ønsker EU-kommisjonen å presse våre naboland – Sverige og Danmark – og seks andre EU-land til å vrake sin egen valuta og innføre euroen. Danmark og Sverige skal ikke lenger ha muligheten til å ha kronen – den skal vrakes og euroen skal innføres innen 2025. Euroen skal være valutaen til hele unionen. På svensk tv bekreftet en EU-kommissær nettopp det, at målet er at alle land i EU skal ha euro. I Norge har det norske folk i avstemningen om EF i 1972 og EU i 1994 sikret at vi ikke er EU-medlemmer, sikret vår egen krone og sikret at vi ikke har euro. Det ville vært en historisk tabbe å skrote kronen og erstatte den med euro. Høyre har entusiastisk kjempet for gang etter gang – Norge må vrake sin selvstendighet, bli medlem i EU og innføre euroen. Erna Solberg har vært en av de fremste talskvinnene av alle. La meg sitere to tidligere uttalelser fra Erna Solberg: 
«For meg fremstår etter hvert at Norge vil inngå i euro-samarbeidet ved EU-medlemskap som et viktigere og viktigere argument.» 
I Bergensavisen skrev hun: 
«(…) ved EU-medlemskap kan vi også bli med i euro-samarbeidet. Det ville vært en stor fordel for mange norske bedrifter.» 
Mitt spørsmål til Frank Bakke-Jensen er: Støtter statsråden Erna Solbergs tidligere uttalelser om euro? ",Trygve Slagsvold Vedum,Senterpartiet,2017-05-24,2017-05-24
357,2016-2017,"Lærerne er skolens viktigste ressurs. For å skape en god skole for alle trenger vi nok lærere og godt kvalifiserte lærere, med både faglig og pedagogisk kompetanse. Men i dag er det tusenvis av elever i den norske skolen som undervises av ufaglærte. Bruken av ufaglært arbeidskraft i skolen har ikke vært så høy på 15 år. Det gir grunn til bekymring. Ifølge Kunnskapsdepartementets egne tall vil Norge trenge 35 400 nye lærere de neste ti årene for å erstatte lærere som går av med pensjon, og for å erstatte ufaglært arbeidskraft. 
Kunnskapsministeren har uttalt seg offensivt om at han vil gjøre læreryrket mer attraktivt, men resultatet av regjeringens politikk ser ut til å være det motsatte. Søkningen til grunnskolelærerutdanningen har gått ned fra i fjor til i år, og samtidig som færre vil bli lærere, er det flere av dem som ønsker å bli lærere, som ikke får muligheten til det. Kravet om karakteren 4 eller bedre i matematikk fra videregående for å kunne utdanne seg til lærer har ført til at mange ikke kommer inn på studiet, selv om mange av dem har gode vitnemål. I fjor gikk vi glipp av minst 367 framtidige lærere – kandidater som forsøkte å forbedre matematikkarakteren sin, uten å lykkes. Dette var nok ikke kandidater som hadde en plan om å bli matematikklærere, men som kanskje hadde en drøm om å bli norsklærere, historielærere og samfunnsfagslærere, som den norske skolen sårt trenger. Samtidig sto det flere hundre studieplasser tomme ved lærerutdanningene i Norge. 
Mitt spørsmål er om kunnskapsministeren er fornøyd med sin egen strategi for å gjøre læreryrket mer attraktivt, og om han mener at regjeringens politikk er fornuftig, når målet er å skaffe nok kvalifiserte lærere i skolen. ",Anders Tyvand,Kristelig Folkeparti,2017-05-24,2017-05-24
358,2016-2017,"På fire år har Fremskrittspartiet rukket å kutte skattene med 25 mrd. kr og å øke avgiftene med 4 mrd. kr. Skattekuttene fordeler seg slik at de rikeste i landet får 160 ganger mer i skattekutt enn snittet for de 94 pst. med lavest formue, altså en tier om dagen til folk flest – penger som fort spises opp av økte barnehagepriser, økt elavgift, økte drivstoffavgifter og flypassasjeravgiften, som Fremskrittspartiet innførte og så sørget for å få økt utover forslaget fra sine samarbeidspartier. Dette er mildt sagt oppsiktsvekkende, når man ser tilbake på de fagre valgløftene fra Siv Jensens parti. I regjering har Fremskrittspartiet sørget for millioner av kroner i skattekutt til landets aller rikeste, mens folk flest er blitt avspist med smuler – dette til tross for at det ikke har vært kontroll over oljepengebruken i perioden. I svarbrev fra finansminister Siv Jensen til Stortinget framgår det at partileder Siv Jensen går til valg på å kutte skattene og avgiftene med 50 mrd. kr i neste periode. På spørsmål om hvordan skattekuttene fordeler seg, svarer finansminister Siv Jensen at landets rikeste skal få nesten 2,1 mill. kr hver i snitt i skattekutt dersom Fremskrittspartiet får bestemme de neste fire årene. Hva så med de 94 pst. i landet med under 5 mill. kr i formue? Jo, de skal få 340 kr hver i skattekutt i snitt ifølge Siv Jensens beregninger. 
Mitt spørsmål til finansministeren blir derfor: Hvorfor mener Fremskrittspartiet at landets aller rikeste bør få 6 125 ganger mer i skattekutt enn folk flest? ",Tore Hagebakken,Arbeiderpartiet,2017-05-24,2017-05-24
359,2016-2017,"En ekstern gransking viser at Helse Sør-Øst ikke har hatt kontroll med tilgangene til IT-arbeidere i utlandet og ikke med sporing av hva de har brukt tilgangene til. Ifølge PricewaterhouseCoopers er tilgangene av en slik karakter at de har eller vil kunne tilegne seg eller andre brukere administratorrettigheter på én eller flere servere. Det er ikke mulig å hindre at slike brukere får tilgang på helseinformasjon.
Kan statsråden garantere for at tilgangene ikke gir adgang til flere deler av eller hele Norsk Helsenetts pasientdata?",Ketil Kjenseth,Venstre,2017-05-24,2017-05-31
360,2016-2017,"I en sak i Dag og Tid i 2015 tok statsråden et oppgjør med den såkalte digitalentusiasmen i skolen som han beskrev som 'naiv', og satte en moderne skole og bedre læring opp som to forhold som står i motsetning til hverandre.
Står statsråden ved sin beskrivelse av at å satse på en oppdatert og moderne skole for barna våre, er naivt?",Karianne O. Tung,Arbeiderpartiet,2017-05-24,2017-05-31
361,2016-2017,"Hvorfor mener statsråden det er en fornuftig prioritering å bruke 25 mrd. kroner i skattekutt, først og fremst til de som har mest fra før, enn å innføre f.eks. makspris i SFO, norm for lærertetthet, digitalt utstyr til alle elevene og nok spesialpedagogiske ressurser?",Are Helseth,Arbeiderpartiet,2017-05-24,2017-05-31
362,2016-2017,"Stortinget har gjeve si tilslutning til at naudsentralane i Noreg skal verte samlokalisert. Dette byggjer mellom anna på at man i Drammen har hatt eit prosjekt i fleire år, som har vist gode resultater av eit slikt samarbeid. 
Kva gjer statsråden for å følgje opp POD når POD sjølv seier at dei har 'eksepsjonelt lav måloppnåelse'?",Hadia Tajik,Arbeiderpartiet,2017-05-24,2017-05-31
363,2016-2017,"Sjef for reformarbeidet i Politidirektoratet, Håkon Skulstad, uttaler at POD ikke er overrasket over at kommunene sier at de ikke har fått et dokument fra politiet med 'Et løfte til innbyggerne'. Han sier: 'Det har nemlig aldri vært meninga fra Politidirektoratets eller politimesternes side.' Uttalelsen vitner om at POD ikke har skjønt bestillingen fra Stortinget.
Hvorfor har ikke statsråden sørget for at politiet har fulgt opp Stortingets forlik på dette punktet?",Lene Vågslid,Arbeiderpartiet,2017-05-24,2017-05-31
364,2016-2017,"I Fremskrittspartiets program kan vi lese at regjeringspartiet går til valg på å gjennomføre at finansiering av utdanningssystemet i større grad må 'åpnes for private aktører'.
Kan statsråden garantere at dersom Høyre- og Fremskrittspartiet-regjeringen fortsetter vil det ikke åpnes for reklamefinansiering i norsk skole, og at Fremskrittspartiet sine målsettinger ikke blir gjennomført?",Truls Wickholm,Arbeiderpartiet,2017-05-24,2017-05-31
365,2016-2017,"I Politiforum 23. mai 2017 uttaler justisministeren at 'Politidirektoratet gir oss tilbakemeldinger om at samtlige kommuner har vært involvert, eller blitt orientert i en eller annen form i prosessen'.
Er statsråden fornøyd med måten POD har involvert kommunene ved endring av tjenestetilbudet lokalt?",Kari Henriksen,Arbeiderpartiet,2017-05-24,2017-05-31
366,2016-2017,"Et enkelt skolemåltid er et godt virkemiddel for å bidra til å utjevne sosial- og helsemessige forskjeller hos barn. Begrunnelsen for hvorfor regjeringen kuttet skolefruktordningen og er imot å innføre et enkelt skolemåltid, er ofte 'prioritering'. De 25 milliardene som er gitt i skattekutt er 10 317 prosent mer enn hva skolefruktordningen kostet. 
Hvorfor mener statsråden det er riktig å prioritere skattekutt fremfor et enkelt helse- og læringsfremmende måltid til elevene?",Tove Karoline Knutsen,Arbeiderpartiet,2017-05-24,2017-05-31
367,2016-2017,"Mener statsråden at lærertetthet har stor betydning for elevenes læring, og er et viktig tiltak i skolen?",Stein Erik Lauvås,Arbeiderpartiet,2017-05-24,2017-05-31
368,2016-2017,Hvordan mener statsråden at fylkeskommunene skal kunne drive god dimensjonering av yrkesfagutdanningene når private yrkesfagskoler ikke har noen plikt til å koordinere med fylket rundt dem?,Ruth Grung,Arbeiderpartiet,2017-05-24,2017-05-31
369,2016-2017,Mener statsråden at det er mulig å teste og kontrollere seg til gode resultater i skolen?,Eirin Sund,Arbeiderpartiet,2017-05-24,2017-05-31
370,2016-2017,"I Fremskrittspartiets program kan vi lese at regjeringspartiet går til valg på å innføre 'fri etableringsrett for private skoler', at privatskoler skal få '100 % tilskudd', samt 'innføre en finansieringsmodell der pengene følger eleven'. 
Dersom dette blir gjennomført, hvilke konsekvenser mener statsråden dette vil medføre generelt og for distriktene spesielt?",Ingvild Kjerkol,Arbeiderpartiet,2017-05-24,2017-05-31
371,2016-2017,"Etter en vår med barnehageopprør avviste Stortinget i fjor regjeringens forslag om å innføre språknorm i barnehagen, og statsråden uttalte flere ganger at forslagene hans var misforstått, og at Høyre ville bevare den frie leken i barnehagen. I Oslo går Høyre nå inn for tydelige ferdighetsmål, mer formell lek og mer planlagte aktiviteter med klare mål for hva barna skal sitte igjen med. 
Hva mener statsråden om at Høyre vil innskrenke mulighetene for barns frie lek i barnehagene?",Arild Grande,Arbeiderpartiet,2017-05-24,2017-05-31
372,2016-2017,"Det jobbes med å starte en ny folkehøgskole på Evje. Skolen vil hjelpe ungdom som sliter med overvekt, til livsmestring og endring av livsstil. Det vil også forebygge utenforskap. Etterspørselen etter et slikt tilbud er stort. Det foreligger en rekke helsefaglige anbefalinger av tilbudet. Dette vil kunne hjelpe den enkelte og føre til store besparelser for samfunnet. Skolen har bred politisk støtte lokalt og regionalt. 
Hvordan kan statsråden bidra til at dette viktige tilbudet på Evje kan komme i gang så raskt som mulig?",Freddy de Ruiter,Arbeiderpartiet,2017-05-22,2017-05-31
373,2016-2017,"Barneombudets fagrapport 'Uten mål og mening?' viser at PPT ikke gir skolene tilstrekkelig veiledning. De sakkyndige vurderingene er preget av standardformuleringer og er lite konkrete i å angi mål, innhold, omfang og organisering av opplæringen, og hvilken kompetanse som er nødvendig. Elevene blir ofte ikke fulgt opp av PPT etter at sakkyndig vurdering er gitt.
Hva vil statsråden gjøre for å tydeliggjøre kravene til PPT sitt arbeid?",Anne Tingelstad Wøien,Senterpartiet,2017-05-18,2017-05-24
374,2016-2017,"I en oversikt fra Statskog kan vi lese at pr. 2. mai 2017 er det gitt konsesjon til å selge 24 eiendommer i Oppland. Og etter dette er nå ytterligere 252 dekar i Vågå lagt ut for salg. Arbeiderpartiet og Oppland Arbeiderparti er enig med blant annet Norges Jeger- og fiskerforbund om at det er mer enn nok nå.
Hvorfor vil ikke statsråden lytte til disse innspillene og la hensynet til fellesskapets interesser bety mer enn partiideologisk overbevisning om at salg alltid er bra?",Tore Hagebakken,Arbeiderpartiet,2017-05-18,2017-05-24
375,2016-2017,"NorthConnect har nå søkt konsesjon om en ny kabelforbindelse mellom Norge og Storbritannia. Tidligere har regjeringen tydelig understreket at man må høste erfaringer med de kablene som nå er under bygging, før man eventuelt vurderer nye søknader.
Står regjeringen ved sine tidligere løfter, eller vil regjeringen isteden legge til rette for at denne søknaden blir behandlet før slike erfaringer er høstet?",Terje Aasland,Arbeiderpartiet,2017-05-18,2017-05-24
376,2016-2017,"Fremskrittspartiet og Høyre går til valg på å redusere det statlige eierskapet. Høyre vil i tillegg delprivatisere Statkraft.
Som regjeringens fremste talspersonen på dette området, hvilke bedrifter som fellesskapet eier, mener statsråden bør selges i neste periode?",Åsmund Aukrust,Arbeiderpartiet,2017-05-18,2017-05-24
377,2016-2017,"Skognæringen har et stort potensial for industriutvikling og videreforedling, ikke minst i skogfylket Hedmark. Statskog som en stor aktør, bør være en motor i å utvikle en av framtidens viktigste næringer av det grønne gullet.  
Hvis statsråden er enig i at vi bør utvikle skognæringen videre, hvorfor gjennomfører han da et storstilt nedsalg i Statskog?",Tone Merete Sønsterud,Arbeiderpartiet,2017-05-18,2017-05-24
378,2016-2017,"De tillitsvalgte på hovedkontoret til Statoil på Forus i Stavanger er bekymret for at hovedkontorfunksjoner flyttes fra Stavanger og at hovedkontoret forvitrer. 
Hva vil statsråden foreta seg for å møte disse bekymringene?",Torstein Tvedt Solberg,Arbeiderpartiet,2017-05-18,2017-05-24
379,2016-2017,"Sal av Statskog. Ikkje leveringsplikt for fisk. Privatisering av utanlandskablar. Delprivatisering av Statkraft. Privatisere Avinor. Selje NSB, NRK og Bring. Sal av Flytoget. Endre konsesjonslova for landbruk. Og generelt auke det private eiarskapet i statleg eigde selskap som Telenor og Kongsberg Gruppen. Dette er nokre døme på regjeringa og regjeringspartia sin iver etter å privatisere og selje Noreg.
Kan statsministeren gjere greie for kvifor regjeringa er så opptatt av å selje fellesskapets verdiar?",Hadia Tajik,Arbeiderpartiet,2017-05-18,2017-05-24
380,2016-2017,"Regjeringspartiet Fremskrittspartiet går til valg på å fjerne 100-meterssonen.
Hva mener statsråden, som er Høyre-Fremskrittspartiet-regjeringens fremste talsperson på dette feltet, om denne politikken?",Gunvor Eldegard,Arbeiderpartiet,2017-05-18,2017-05-24
381,2016-2017,"I Fremskrittspartiets nye program kan vi lese at: 'Avinors monopol avvikles og virksomheten privatiseres, deles opp eller selges og at staten legger til rette for størst mulig grad av konkurranse innenfor området.'
Når vil Stortinget motta en sak om dette, og hvordan har statsråden tenkt at Avinors utjevningsmodell mellom lønnsomme og ulønnsomme flyplasser ivaretas slik at man kan opprettholde et bredt og variert flyrutetilbud over hele landet også i fremtiden?",Kjell-Idar Juvik,Arbeiderpartiet,2017-05-16,2017-05-24
382,2016-2017,"Arronderingssalget av Statskogs eiendommer har omfattet over 400 000 dekar. Nye 30 000 dekar er lagt ut for salg. Den største eiendommen, Bjørå på Høylandet, er på 10 000 dekar. Dette er mer enn salg av spredte skogteiger som Stortinget har åpnet for, og heller et ideologisk nedsalg av fellesskapets eiendom. Det setter allmennhetens tilgang til jakt og fiske i spill. NJFF Nord-Trøndelag har krevd stans i nedsalget.
Hvorfor setter statsråden framtidas muligheter til jakt og fiske og friluftsliv i spill?",Ingvild Kjerkol,Arbeiderpartiet,2017-05-16,2017-05-24
383,2016-2017,"Fremskrittspartiet skriver i sitt nye program at en målsetting i deres økonomiske politikk er å bygge ned det offentlige eierskapet i selskaper som drives i direkte konkurranse med private aktører, at NSB skal selges, og flere jernbanestrekninger skal åpnes for konkurranse. Regjeringen har allerede besluttet at flere togstrekninger skal legges ut på anbud.
Hvilke planer har regjeringen om salg av NSB, og når vil dette bli kjent for Stortinget?",Karianne O. Tung,Arbeiderpartiet,2017-05-16,2017-05-24
384,2016-2017,"I Riksrevisjonens selskapskontroll av helseforetakene for 2013 påpekte de mangel på risiko- og sårbarhetsanalyser av IKT og få øvelser knyttet til IKT-sikkerhet. Det nasjonale kompetanseorganet skal være Helsetilsynet. 
Hvilken systemkompetanse har de knyttet til sikkerhet og sårbarhet innen IKT i sykehusene, og hvilken rolle spiller de med tanke på å sikre mer personlig kritisk infrastruktur som pacemakere og insulinpumper som den enkelte pasient bruker?",Ketil Kjenseth,Venstre,2017-05-15,2017-05-24
385,2016-2017,"I den senere tid har media omtalt at barn sendes for å gå på skole i lengre og kortere perioder i land som Somalia, Tyrkia, Pakistan, Kenya og flere. Det betyr at barna mister kontakt med venner og norskspråklige miljøer, og at utdanning og integrering svekkes. I noen tilfeller utsettes de også for vold og andre belastninger på ekstreme koranskoler. 
Hvordan vil statsråden påse at vi får nok kunnskap om hvor mange barn som sendes ut av landet, og om deres skjebne, og hvilke tiltak mener han vi bør bruke for bedre å motvirke dette?",Jan Bøhler,Arbeiderpartiet,2017-05-15,2017-05-24
386,2016-2017,"Mitt spørsmål går til justis- og beredskapsministeren. 

Etter 22. juli fikk vi en usminket rapport fra 22. juli-kommisjonen med anbefalinger om å iverksette flere tiltak den mente Norge trengte for å få bedre beredskap, heriblant noen kritiske beredskapsressurser, slik at vi skulle være bedre rustet i framtiden. Vel, framtiden er her nå. Det er seks år siden 2011. Noe har blitt bedre, men mye gjenstår, f.eks. gjenstår de store beredskapsinvesteringene 22. juli-kommisjonen etterlyste. 

Kommisjonen trakk særlig fram tre ting da den snakket om kritiske beredskapsressurser som Norge bør investere i. Ingen av dem er på plass så langt. 

1. Beredskapssenter. Regjeringen har snakket mye om Alna, og at de ikke kunne bygge der, men måtte finne en annen tomt. De har nå brukt nesten fire år på å finne en annen tomt. Status er at regjeringen ikke har fått på plass noe beredskapssenter, men krangler med grunneiere. Det har blitt advokatmat, og det er fortsatt ikke avklart når vi kan forvente at et beredskapssenter er på plass. 

2. Helikopter. Regningen kommer ikke til å bli betalt av denne regjeringen. Investeringene er skjøvet på, år etter år. 

3. IKT i politiet. Kommisjonen sa mye om behovet for å gjøre noe med IKT-systemene i politiet, bl.a. Det må settes av mer penger til å foreta nødvendige investeringer. Dette er ikke gjort. 


Oppsummert er altså status: ikke levert og ikke fulgt opp. Mitt spørsmål til ministeren er da som følger: Når vil beredskapssenteret stå ferdig? Når vil helikoptrene være på plass? Og når kommer de nødvendige investeringene til IKT i politiet? 
",Jorodd Asphjell,Arbeiderpartiet,2017-05-10,2017-05-10
387,2016-2017,"Jeg har et spørsmål til spørretimens så langt mest beskjedne statsråd, og det gjelder jernbanereformen. Det er følgende: Regjeringens opprinnelige plan var å sende ut på anbud de første togstrekninger i konkurranseutsettingen av tog den 3. februar 2017. I desember 2016 kom det fram et dette rakk man ikke. Det var det første varselet om at regjeringen ville mislykkes i sitt konkurranseutsettingsprosjekt. I forrige uke varslet regjeringen at konkurransegrunnlaget for selskapene som er pekt ut av departementet, men som ikke er offentliggjort, skulle offentliggjøres nå i vår, men er nå utsatt til høsten. Utsendelse av konkurransegrunnlaget for trafikkpakke sør blir dermed utsatt med minst et halvt år. Tildeling av anbudet vil ikke skje før sommeren 2018, og trafikkstart planlegges i juni 2019. Det betyr at det ikke vil skje noe som forplikter om anbud på Sørlandsbanen, Jærbanen og Arendalsbanen før etter stortingsvalget i september. Andre banestrekninger har enda senere planlagt oppstart. 

Arbeiderpartiet, SV og Senterpartiet har hele tiden vært imot denne mest kontroversielle delen av jernbanereformen, nemlig parteringen av NSB og konkurranseutsetting av persontrafikken. 

Kan statsråden bekrefte i Stortinget at om det skulle bli en flertallsregjering av SV, Arbeiderpartiet og Senterpartiet etter valget, kan vi stoppe konkurranseutsettingen av NSBs persontrafikk.",Heikki Eidsvoll Holmås,Sosialistisk Venstreparti,2017-05-10,2017-05-10
388,2016-2017,"Spørsmålet går til justisministeren. 

Personvernet er under press frå mange hald. Teknologiutviklinga aukar presset både gjennom store moglegheiter for samanstilling av personopplysningar me frivillig gjev frå oss, og gjennom innhenting av personopplysningar utan at den som opplysningane gjeld, veit om eller har godkjent det. Samstundes har det siste tiårets kamp mot terrorisme legitimert store inngrep i privatlivet til borgarane, og døma er mange på at personvernet vert svekt gjennom gradvise steg i dei gode hensikters namn. 

For to veker sidan kunne me lesa i VG at justisministeren hadde vore i London for å læra meir om korleis Storbritannia driv overvaking av eige folk – eit av dei vestlege landa som har gått aller lengst i å innføra inngripande reglar for overvaking, og som etter Venstre sitt syn er eit svært dårleg døme til etterfølging. Justisministeren seier likevel at han vil innføra obligatorisk lagring av alle norske IP-adresser i seks månader, og at han ikkje forstår kvifor nokon har behov for å skjula IP-adressa si. I parksis betyr det at justisministeren går inn for å lagra kva nettsider alle nordmenn besøkjer i eit halvt år, blant mykje anna. Det er etter Venstre sitt syn ei naiv tilnærming, ettersom det er svært enkelt for menneske som faktisk har til hensikt å gjera noko kriminelt, å skjula spora sine, samstundes som personvernet til vanlege borgarar vert dramatisk svekt ved ei slik lagring av IP-adresser. 

Eg vil gjerne sitera representanten Hoksrud, i Dagbladet den 4. mai: 


«Jeg er veldig uenig med Amundsen. Dette handler om hvilket samfunn man vil ha og hvilken tilgang til informasjon man ønsker at staten skal ha, og for noen som er opptatt av at staten skal være liten, slik FrP er, er det veldig bekymringsfullt at noen ønsker å åpne for den type lagringstilgang.» 

«Noen» er i denne samanhengen Framstegspartiets eigen justisminister. 

Spørsmålet til statsråden vert difor: Kvifor ynskjer han å lata seg inspirera av Storbritannia, ein av dei dårlegaste i klassen når det gjeld personvern, i staden for å lytta til dei kloke innvendingane frå partifelle Hoksrud?",Terje Breivik,Venstre,2017-05-10,2017-05-10
389,2016-2017,"
Takk for det, president. Mitt spørsmål går til forsvarsministeren. 

Regjeringens langtidsplan for Forsvaret har vakt mye debatt og også frustrasjon i deler av Forsvaret. I Hæren utsettes investeringene som et samlet storting så sent som i 2015 har ment var helt nødvendige. Heimevernet reduseres med 7 000 soldater. Sjøheimevernet legges ned. Og Sjøforsvarets korvetter avskaffes. 

I langtidsplanen bruker regjeringen store summer på å bygge ned kapasitet ett sted for så å bygge opp tilsvarende kapasitet et annet sted, uten at det gir en økning i samlet kampkraft. Nedleggingen av Andøya er et eksempel på at regjeringen bryter ned både operativ evne og et lokalsamfunn som har tilpasset seg Forsvarets behov. Troverdigheten til langtidsplanen er avhengig av at tallmaterialet som presenteres, er korrekt. I langtidsplanen står det følgende om regjeringens anbefalte nedlegging av Andøya flystasjon og samling av aktiviteten på Evenes: 

«Totalt er det beregnet et investeringsbehov på om lag 3,5 mrd. kroner for samlingen av aktiviteten på Evenes.» 

I Andøyposten 21. april sier Forsvarsdepartementet at kostnaden nå blir 4,2 mrd. kr. Kan statsråden klargjøre hva som er rett? Er det totale investeringsbehovet 3,5 mrd. kr eller 4,2 mrd. kr?",Marit Arnstad,Senterpartiet,2017-05-10,2017-05-10
390,2016-2017,"Mitt spørsmål går til justisministeren. 

Fremskrittspartiet vedtok på sitt landsmøte å gå inn for å kriminalisere rituell omskjæring av guttebarn. Det har skapt kraftige reaksjoner, og jeg ønsker å sitere noen av dem. Ervin Kohn, forstander i Det mosaiske trossamfunn, uttalte at om vedtaket blir gjennomført, vil det innebære «å forby jødisk religiøs praksis». 

Israels UD beklager vedtaket og uttaler at et slikt forbud vil gjøre det vanskelig å leve som jøde i Norge. 

Lederen av en av Europas største jødiske organisasjoner går enda lengre og kaller vedtaket åpenlyst antisemittisk. 

Dette viser tydelig at Fremskrittspartiets vedtak har verken respekt for, kunnskap om eller forståelse for trosfriheten. For en jøde er det ikke et alternativ å la være å omskjære gutten sin. For jøder er omskjæring nemlig et sentralt religiøst påbud. Samtidig handler det om identitetsdannelse, kulturell tilhørighet og friheten til å praktisere sin religion for en utsatt minoritet. 

Justisministeren har tidligere uttrykt manglende forståelse for hva tro betyr for mennesker. I forrige periode tok han initiativ til og forslo et forbud mot prangende religiøse symboler i det offentlige rom – forbud mot hijab eller prangende, større kors. Den gangen vurderte lovavdelingen i det som nå er hans eget departement, at dette forbudet ville være et problem med tanke på menneskerettighetene, og at det ville kunne være i strid med religionsfriheten. Derfor ønsker jeg å spørre justisministeren: 

Ønsker han å gå inn for det som Fremskrittspartiet vedtok på sitt landsmøte, nemlig å straffeforfølge rituell omskjæring av guttebarn?",Kjell Ingolf Ropstad,Kristelig Folkeparti,2017-05-10,2017-05-10
391,2016-2017,"Før valget i 2013 varslet forsvarsministeren på vegne av Høyre en massiv økning i landmilitær evne. Men statsråden har ikke kommet lenger på fire år enn at planen om landmakten fortsatt utredes. 

Høyre lovte mer gjennomføringskraft og økt samarbeid mellom politi og forsvar, men startet med å unnlate å legge fram en felles trusselvurdering, som Stortinget hadde vedtatt. At samarbeidet mellom politiet og Forsvaret ikke fungerte godt nok, er alvorlig, og det er dokumentert av Riksrevisjonen. 

Det har kanskje vært vanskelig for forsvarsministeren å samarbeide tett med både tidligere statsråd Anundsen og nåværende statsråd Amundsen – jeg ser den. Men da trengs det en sterk statsminister. Og gjennomføringskraften her har vært altfor svak. 

Det finnes mange former for politisk ansvarsfraskrivelse. Man kan skylde på sine forgjengere – den er mye brukt. Man kan skylde på økonomien, eller verst av alt, man kan skylde på saksbehandler. Jeg er overrasket over at statsråden, i denne alvorlige saken om objektsikring, velger å skyve en saksbehandler foran seg i spørsmålet om hva som skal være offentlig. For i brevet til Stortinget den 25. april påstår statsråden om et dokument, at det er utarbeidet på saksbehandlernivå og ikke forankret i departementsledelsen. En statsråd har ansvaret for sitt departement – punktum. 

Jeg vil spørre forsvarsministeren om hennes egne løfter om åpenhet. Hvor ble det av den? Riksrevisjonen har tydelig kritisert Forsvarsdepartementets beslutning om å hemmeligholde sammendraget av rapporten om objektsikring. I beslutningen om hemmelighold – hadde statsråden støtte hos statsministeren? Tok hun beslutningen selv? Eller ble den foretatt av embetsverket?",Anniken Huitfeldt,Arbeiderpartiet,2017-05-10,2017-05-10
392,2016-2017,"Nokre av konklusjonane i rapporten frå Riksadvokaten om kvalitet på etterforsking og påtalearbeid i mishandlings- og valdtektssaker er at sikring av bevis i initialfasen og bruken av etterforskingsplanar kan bli betre. Politiet må også bli betre på å nytte lydopptak, og det blir peikt på at ein kan nytte tvangsmidlar i større grad. Oppsummert kan ein konkludera med at etterforskinga av desse sakene ikkje er god nok.
Kva vil statsråden gjere for å sørge for at politiet tek tak i desse utfordringane umiddelbart?",Kari Henriksen,Arbeiderpartiet,2017-05-04,2017-05-10
393,2016-2017,"For Widerøe har avgiftene økt med over 50 pst. på noen ruter de siste årene. Regjeringen har gjennomført nye anbud på FOT-rutene i Nord-Norge, noe som har gitt et dårligere flytilbud for mange. Resultatet for befolkningen og næringslivet i Nord-Norge er at det blir dårligere forutsetninger for å skape verdier og mindre attraktivt å bosette seg i regionen. Forskjellene mellom ulike deler av Norge øker. 
Hva vil statsråden gjøre for å rette opp de negative konsekvensene av et dårligere flytilbud i Nord-Norge?",Eirik Sivertsen,Arbeiderpartiet,2017-05-04,2017-05-10
394,2016-2017,"I Tysnes kommune har ikke Helse Fonna og taxinæringen klart å enes om en varig løsning for forhåndsbetalt taxi ved pasientreiser. Det har ført til at pasienter har avlyst legekonsultasjoner fordi de ikke har hatt råd til å legge ut for reisen. Taxinæringen oppga til avisen Tysnes 6. april 2017 at dette for enkelte dreide seg om beløp helt opp til 8 000 kroner.
Mener statsråden at dette er akseptabelt, eller er helseforetaket forpliktet til å finne løsninger slik at pasienter ikke må legge ut selv?",Kjersti Toppe,Senterpartiet,2017-05-04,2017-05-10
395,2016-2017,"De rike blir rikere, og det blir flere fattige barn på Høyres og Fremskrittspartiets vakt. Cirka 100 000 barn opplever en hverdag der foreldrene har vedvarende lav inntekt og må snu hver krone. For disse familiene er det en stor utfordring når treningsavgiften skal betales, når utstyr skal kjøpes, eller når alle de andre barna får være med på turnering. Regjeringen har lovet disse barna at de skal kunne delta på minst én fritidsaktivitet.
Hvordan sikrer statsråden at familiene faktisk får innfridd løftet?",Arild Grande,Arbeiderpartiet,2017-05-04,2017-05-10
396,2016-2017,"Dersom Fremskrittspartiets partiprogram ble gjennomført, ville norske kommuner tapt over 20 milliarder kroner i inntekter hvert år. Det ville fått dramatiske konsekvenser for folk i Nord-Norge. 
Hvorfor vil statsråden, som også er partileder for Fremskrittspartiet, kutte i skole og eldreomsorg for å gi milliarder i skattekutt til landets rikeste?",Kjell-Idar Juvik,Arbeiderpartiet,2017-05-04,2017-05-10
397,2016-2017,"I 2013 var maksprisen for en barnehageplass 2 330 kroner pr. måned. I 2017 er den 2 730 kroner pr. måned. Økningen er langt over prisjustering. Samtidig er det store variasjoner i foreldrebetalingen i SFO. Tall fra SSB viser at det er nesten 100 000 barn som vokser opp i fattigdom i Norge. I Akershus lever 9 200 barn i husholdninger med vedvarende lavinntekt.
Har statsråden som mål at barnefattigdommen i Norge skal reduseres, og når forventer hun at det vil bli færre fattige barn i Norge?",Åsmund Aukrust,Arbeiderpartiet,2017-05-04,2017-05-10
398,2016-2017,"Politiets Fellesforbund har advart sterkt mot å inndele Innlandet politidistrikt i kun tre driftsenheter, noe som kan føre til sentralisering av politiets ressurser. Et flertall av uttalelsene fra kommuner, regionråd og politidistriktets ledergrupper ønsker fem driftsenheter i Innlandet.
Mener statsråden at Politiets Fellesforbund, ledergruppene i politidistriktet og kommunene og regionrådene i Hedmark og Oppland er tilstrekkelig lyttet til?",Trygve Slagsvold Vedum,Senterpartiet,2017-05-04,2017-05-10
399,2016-2017,"I Oslo er det ni års forskjell i forventet levealder mellom bydel Sagene og bydel Vestre Aker. Vi vet at sosioøkonomiske forskjeller kan forklare mye av variasjonen, men også at en aktiv offentlig politikk bidrar til å redusere forskjellene. Under nåværende regjering går vi i feil retning, og nå ser vi blant annet at en halv million har tegnet privat helseforsikring.
Hva har statsråden gjort for å redusere forskjellene?",Marit Nybakk,Arbeiderpartiet,2017-05-04,2017-05-10
400,2016-2017,"I henhold til SSB-tall fra mars har Trondheim 6,9 pst. fattige barn. Til sammenligning har Drammen 17,5 pst., som er det høyeste i landet. I Trondheim har man jobbet målrettet for å redusere forskjellene mellom folk. Men under denne regjeringen øker forskjellene, og nesten 100 000 barn er fattige. Likevel går regjeringens skattekutt først og fremst til de rike. Samtidig kuttes det for utsatte grupper, som barnestøtte til uføre.
Ser statsråden at regjeringens politikk motarbeider målet om å redusere forskjellene i Trondheim?",Ferhat Güven,Arbeiderpartiet,2017-05-04,2017-05-10
401,2016-2017,"Drammen er byen i Norge med høyest andel barn som vokser opp i fattigdom. 2 184 barn (17 pst.) vokser opp i husholdninger med vedvarende lavinntekt. På landsbasis er nesten 100 000 barn i samme situasjon, ifølge SSB. Samtidig ser vi at regjeringens skattekutt kommer de rikeste i Norge til gode, at ledigheten er rekordhøy og sysselsettingen rekordlav. Forskjellene mellom folk øker. 
Mener statsråden at det er en politisk oppgave å redusere forskjellene mellom folk?",Lise Christoffersen,Arbeiderpartiet,2017-05-04,2017-05-10
402,2016-2017,"I 2014 satte Høyre- og Fremskrittsparti-regjeringen attføringstilbudet rettet mot personer med nedsatt arbeidsevne ut på anbud. Et av regjeringens formål med anbudsutsettingen av attføringstiltak var flere ideelle aktører og sosiale entreprenører. Anbudene er nå gjennomført i alle fylker. 
Har resultatet av anbudsrundene blitt at det i dag er flere ideelle aktører og sosiale entreprenører som leverer attføringstjenester til Nav?",Per Olaf Lundteigen,Senterpartiet,2017-05-04,2017-05-10
403,2016-2017,"Private aktører har vunnet anbud på avklarings- og oppfølgingstiltakene, bl.a. Din Utvikling AS som ifølge hjemmesiden har 'over 300 karriereveiledere over hele landet [...]' Disse skal ikke være ansatt på ordinære vilkår, men fungerer som 'samarbeidspartnere' via enkeltpersonforetak.
Frykter statsråden at dette gir konkurransefordeler vis-à-vis selskaper med ansatte på ordinære vilkår, eller gir forretningsmodellen innovasjonskraft til attføringsfeltet?",Rigmor Aasrud,Arbeiderpartiet,2017-05-04,2017-05-10
404,2016-2017,"I regjeringens høringsnotat om anbud av attføringstiltak het det at 'flere frivillige og private tilbydere bør slippes til'. Tidligere statsråd Eriksson sa til NRK i mai 2014: 'Vi åpner opp for å slippe til gode krefter som Pøbelprosjektet, sosiale entreprenører, Kirkens Bymisjon og Røde Kors for å bli med på å kvalifisere ungdom inn i arbeidslivet'. 
Kan statsråden vise konkret til om det er kommet noen nye frivillige eller ideelle leverandører og eventuelt navngi disse nye ideelle leverandørene som er kommet til?",Kirsti Bergstø,Sosialistisk Venstreparti,2017-05-04,2017-05-10
405,2016-2017,"I 2013 var makspris for barnehageplass 2 330 kroner pr. måned. I 2017 er den 2 730 kroner pr. måned. Dette er en økning langt over prisjustering. I april 2016 opplyste SAFE at antallet barn som tas ut av barnehagene i Stavanger kommune, økte og at flere av tilfellene ble begrunnet med at foreldrene har dårlig råd.
Er statsråden bekymret for at de stadig økende barnehageprisene kombinert med høy arbeidsledighet øker forskjellene mellom dem som har jobb og ikke?",Hege Haukeland Liadal,Arbeiderpartiet,2017-05-04,2017-05-10
406,2016-2017,"Flertallet, unntatt regjeringspartiene, ba i 2017-budsjettet regjeringen komme tilbake med en vurdering av hvordan et langsiktig og robust tilbud om høyere utdanning i Kristiansund kan utvikles i samarbeid med eksisterende høgskoler eller universitet, samt hvordan forprosjektet kunne gjennomføres. 
Hva har regjeringen gjort for å følge opp Stortingets vedtak og sikre det høyere utdanningstilbudet på Nordmøre?",Else-May Norderhus,Arbeiderpartiet,2017-05-04,2017-05-10
407,2016-2017,"I Østfold viser tall fra SSB i mars at det nå er 7 700 barn som vokser opp i fattigdom. Det er en økning på 14,1 pst. av barna i fylket, mens landsgjennomsnittet er 10 pst. Det er en økning på 500 barn. Fra 2013 til 2017 har barnehageprisen, el-avgiften, bompengenivået og bensin- og dieselprisene økt, noe som særlig rammer dem med lavest inntekt, mens de 50 rikeste hittil har fått i snitt over 20 millioner kroner hver i skattekutt. Forskjellene mellom folk øker.
Hvorfor mener statsråden dette er rettferdig?",Stein Erik Lauvås,Arbeiderpartiet,2017-05-04,2017-05-10
408,2016-2017,"I februar 2016 sendte regjeringen på høring et forslag om opphevelse av hele serveringsloven. Blant andre Skattedirektoratet, Oslo kommune, Bergen kommune, Politidirektoratet (POD) og alle politidistrikter som uttalte seg, advarte klart mot dette. POD konkluderte endog med at det 'vil kunne legge forholdene til rette for annen ulovlig virksomhet' og 'skape betydelige ordensmessige problemer', og at 'dagens hjemler ikke naturlig kan videreføres i andre lover'.
Har regjeringen lagt bort forslaget om å fjerne serveringsloven?",Jan Bøhler,Arbeiderpartiet,2017-05-04,2017-05-10
409,2016-2017,"I Hordaland går nå mer enn hver tiende elev på privat videregående skole. Det er den høyeste andelen i landet. De private skolene opprettes i Bergen sentrum. Fylkeskommunen må velge mellom å la være å ha skoler i sentrum eller legge ned skoleplasser i distriktene. Ungdom i distriktene, de med dårlige karakterer eller de med foreldre som ikke har råd til privat skole, er taperne.
Er ikke statsråden bekymret for at dette vil øke forskjeller, gi ungdom færre valgmuligheter og føre til at færre gjennomfører videregående opplæring?",Ruth Grung,Arbeiderpartiet,2017-05-04,2017-05-10
410,2016-2017,"Mitt spørsmål går til olje- og energiministeren: Når store utbyggingsprosjekter har blitt satt ut til asiatiske verft, har vi fått høre at dette skyldes at norske verft ikke var konkurransedyktige. Likevel har vi gang på gang sett at prosjektene kommer til norsk sokkel med en prislapp som ligger langt over anbudssummen. Økonomiske overskridelser, feil som må repareres og betydelige forsinkelser i produksjonsstart fører til at de ekstrakostnadene blir ekstra store. Gjennom vårt skattesystem kommer en svært stor del av dette til fradrag i oljeselskapenes skatt. Det er derfor viktig at vi ser på hvordan dette kan forhindres.
Norske verft har markert seg som pålitelige leverandører på både pris og kvalitet. Høy standard på arbeidet og høyt sikkerhetsnivå sikrer det. Men det har også blitt reflektert i anbudssummene som disse verftene har levert. Byggingen av Totals Martin Linge-plattform ble tildelt Samsung-verftet i Korea i 2012. I forrige uke ble det klart at prosjektet var i trøbbel. Det ble varslet både kostnadsoverskridelser og forsinkelser – 10,4 mrd. kr over budsjett og mer enn ett års forsinkelse. På 1. mai kom også den triste beskjeden at 6 mennesker omkom og over 20 ble skadd i en arbeidsulykke på dette prosjektet.
I Arbeiderpartiet har vi sett behovet for å gi myndighetene hjemmel til å gjøre noe for å forhindre sånne prosjekthavarier. Det er selskapenes ansvar å velge seg leverandører, men når felleskapets risikoandel er så stor som den er, burde myndighetene ha en finger på rattet. Vi har derfor fremmet forslag om at det utredes hvordan myndighetene gjennom tettere oppfølging av utbyggingsprosjekter kan sikre at kontraktstrategier og prosjektgjennomføring bidrar til at våre overordnede målsettinger i petroleumspolitikken nås. Vi har også merket oss at HMS-standarden i f.eks. Korea er svært forskjellig fra Norge. Mens vi hadde en dødsfallfrekvens i arbeidslivet i 2013 på 1,8 per hundre tusen årsverk, hadde Korea 12,5. Vi fremmet derfor forslag om å utrede hvorvidt forskrift om HMS i petroleumsvirksomheten også kunne gjøres helt eller delvis gjeldende ved bygging av installasjoner til norsk sokkel.
Med tanke på utviklingen i Martin Linge-prosjektet, med hensyn til både overskridelser, forsinkelser og den tragiske ulykken, hvilke tanker gjør statsråden seg om hva som kan gjøres for å unngå denne typen uønsket utvikling ved bygging av prosjekter til norsk sokkel?",Per Rune Henriksen,Arbeiderpartiet,2017-05-03,2017-05-03
411,2016-2017,"Mitt spørsmål går til barneministeren.
Barnevern handler om trygghet, og det handler om å skape trygghet for de mest utsatte barna vi har. En av de tingene som har skapt utrygghet for barnevernsbarn, og som mange derfor har vært engasjert i å få gjort noe med, er anbudssystemet, et anbudssystem som gjør at man risikerer at barn rykkes opp fra et miljø de er kjent med og trygg med, fordi f.eks. den institusjonen de er bosatt på, taper i anbudskonkurranse.
Omsorg er omtanke – det er ikke butikk. Det var en viktig grunn til at den rød-grønne regjeringen vedtok å slutte med anbudsbruken i det statlige barnevernet. Noe av det første statsråd Horne gjorde, var å oppheve det vedtaket og gjeninnføre beskjeden om at anbud skulle brukes. Hun ønsker kommersielle aktører velkommen i barnevernet og ønsker ikke å prioritere ideelle eller lage langsiktige avtaler.
Vi har sett de siste årene en kraftig økning i kjøp fra kommersielle barnevernsselskaper, og vi vet at nærmere 90 pst. av kommersielle barnevernstjenester nå leveres av fem store konserner. Barnevernet er altså en lukrativ næring for en del store konserner.
Så har statsråden bestilt en rapport fra Vista Analyse, som kom i 2016, og den har det treffende navnet «Bruken av private aktører i barnevernet – ansvar på avveie?». Jeg har lyst til å sitere: 

«Dagens praksis innebærer høy profitt til leverandørene, mer omfattende tjenester enn nødvendig og økte kostnader hos kommunene og Bufetat til oppfølging og kontroll mv.» 

Hvor mye av de pengene statsråden bevilger til statlig barnevern, ender opp som profitt hos kommersielle eiere?",Audun Lysbakken,Sosialistisk Venstreparti,2017-05-03,2017-05-03
412,2016-2017,"Mitt spørsmål går til barne- og likestillingsministeren. I et moderne og sammensatt samfunn er det helt avgjørende at vi klarer å opprettholde en situasjon med likhet for loven, og at vi har felles rettigheter og plikter.
I NRKs morgensending i går kunne vi høre at utelivsdiskriminering er utbredt i Oslo, og at Oslo kommune igjen har avdekket at det forekommer diskriminering ved flere av utestedene i byen. Det skjer typisk ved at personer med minoritetsbakgrunn nektes adgang til utesteder, enten det er med begrunnelse i at man opererer med gjestelister, eller at det er fullt.
Diskriminering skjer ifølge kontrollmyndigheten først og fremst basert på hudfarge, selv om det også kan være andre eksempler på diskriminering. Ifølge direktøren for næringsetaten i Oslo er det store mørketall. Gjennom mange år har det kommet meldinger fra minoritetsungdom om at man blir diskriminert på utesteder, og at man er godt kjent med hvor man har begrensninger og det er vanskelig å komme inn.
Diskriminering i utelivet skal ikke forekomme. Det er ulovlig, og det er en alvorlig forskjellsbehandling som det må slås hardt ned på. Tidligere kunne kommunene selv bestemme hvor strenge reaksjoner ulike overtredelser skulle møtes med, og det var dermed mulig, som for Oslo kommune bl.a. ved tidligere næringsbyråd Hallstein Bjercke, å sette inn en innsats med strenge reaksjoner for å få bukt med denne diskrimineringen.
Mitt spørsmål til statsråden blir: Har statsråden noen initiativer, eller hva mener statsråden kan og må gjøres for endelig å kunne få bukt med den diskrimineringen i utelivsbransjen som vi vet foregår?",Ola Elvestuen,Venstre,2017-05-03,2017-05-03
413,2016-2017,"Regjeringa fører ein sjukehuspolitikk med nye omgrep for akuttkirurgi som ikkje er fagleg forankra. I Nasjonal helse- og sjukehusplan forsvann omgrepet «lokalsjukehus». Regjeringa meinte at dette ikkje var presist nok. Heretter skulle sjukehus definerast som «regionsjukehus», «stort akuttsjukehus», «akuttsjukehus» eller «sjukehus utan akuttfunksjonar». Stortinget slo fast at alle akuttsjukehus skal ha beredskap for kirurgisk vurdering og stabilisering og handtering av akutte hendingar. Spørsmålet er kva dette betyr.
I Nasjonal traumeplan er det slått fast at ved skade og ulykke skal pasientar med lang reiseveg fraktast til lokalsjukehus med traumefunksjon. Kva eit lokalsjukehus med traumefunksjon må ha av akuttberedskap, er nøyaktig definert i den nasjonale traumeplanen. Dei må ha vaktberedskap for kirurg, anestesilege og operasjonspersonell med traumekompetanse.
Uttrykket «kirurgisk vurdering og stabilisering» er ikkje definert, verken i sjukehusplanen eller i den nasjonale traumeplanen. Det er eit politisk konstruert ord, utan faglege realitetar. Det er eigna til å tilsløra debatten, gi falsk tryggleik og gjera folk usikre – stikk motsett av det som var føremålet med Nasjonal helse- og sjukehusplan. Dette kan sjølvsagt ikkje fortsetja.
Statsråden må kunna svara Stortinget på kva dette betyr i praksis. Som eitt eksempel har statsråden stadfesta at Narvik sykehus skal ha akuttsjukehus med beredskap for kirurgisk vurdering og stabilisering og handtering av akutte hendingar, men det skal ikkje ha kirurgar i døgnvakt. Korleis er dette fagleg mogleg? Eg forstår det ikkje. Vi får no akuttsjukehus som ikkje skal kunna ta imot akutt sjuke pasientar. Spørsmålet mitt er:

Korleis vil statsråden sørgja for beredskap for kirurgisk vurdering og stabilisering utan at sjukehusa skal ha kirurgar i vakt?",Kjersti Toppe,Senterpartiet,2017-05-03,2017-05-03
414,2016-2017,"Det er godt at helsestatsråden står her, for mitt spørsmål går til ham.
Den 1. mai fikk jeg en flott dag i Odda. Mange tusen var møtt opp for å gå under parolen om å bevare det akuttkirurgiske tilbudet i Odda, ved Odda sykehus, som har et nedslagsfelt som er større enn Vestfold fylke.
En ROS-analyse som ligger til grunn, viser at Odda har den høyeste alvorlighetsgraden når det gjelder trussel for store trafikkulykker. Det er stor fare for eksplosjonsulykker og naturkatastrofer med stein og snøras, de har mye natur, og ikke minst lever de av mye turisme. Økende ekstremvær gjør at luftambulansen til tider ikke kan lande, det er umulig med både bil- og båttransport. I dag klarer Odda sykehus selv å behandle ca. 80 pst. av de traumepasientene og de akuttkirurgiske pasientene de får inn. Så transporterer de 20 pst. til Traumesenteret på Haukeland eller til sykehuset i Haugesund.
Mitt spørsmål til statsråden er: Hva ligger bak statsrådens valg om å legge ned akuttkirurgien i Odda, med den traumefunksjonen som de har, til å sortere det de kan ta selv, og det de må og skal transportere videre, mens han griper inn og vil beholde dette i Flekkefjord? Hva er forskjellen på begrunnelsene i Flekkefjord og i Odda, når statsråden allikevel griper inn?",Olaug Vervik Bollestad,Kristelig Folkeparti,2017-05-03,2017-05-03
415,2016-2017,"På Arbeiderpartiets landsmøte for snart 14 dager siden varslet vi at vi mener at Norge skal ha som mål å bli best i Europa på e-helse innen 2025, fordi riktig bruk av digitale verktøy kan bedre pasientsikkerheten, øke arbeidsgleden til våre flotte helsearbeidere og ikke minst bidra med nye våpen i kampen mot alvorlige sykdommer. Men vi varslet også samtidig at det er en visjon og et mål det ikke er mulig å nå uten at ambisjonsnivået jekkes kraftig opp, fordi Norge har gode muligheter til å lykkes, og flere helseregioner har allerede gjort mye bra, som nå åpner for større samhandling mellom pasient og sykehus enn tidligere.
Men regionene har valgt ulike strategier. Det ser ut til å være enighet om at det er pasientene på Vestlandet og i Nord-Norge som så langt har kommet best ut. Der har de i stor grad valgt å utvikle denne digitale grunnmuren i sykehusene i egen regi, med egne ansatte. Her på Østlandet går man motsatt vei. Her har landets største helseregion valgt å konkurranseutsette driften av disse systemene til et utenlandsk selskap, og det ble gjort i fjor. Denne bestemmelsen og avtalen, som jeg forstår at også departementet ved statsråd Bent Høie har vært inne i på et tidspunkt, settes det nå store spørsmålstegn ved.
I dag melder NRK at 110 utenlandske IT-arbeidere kan ha hatt full tilgang og utvidede rettigheter til datasystemet som også handler om pasientdata i Helse Sør-Øst. Dette er – hvis man skal ha som mål å bli best i Europa på e-helse – svært foruroligende opplysninger.
Spørsmålet mitt til helseministeren er derfor: Kan helseministeren som øverste ansvarlige nå garantere at pasientene i vår største helseregion ikke har IT-arbeidere i Bulgaria, Malaysia eller i andre land som har muligheter til å komme inn og se på pasientopplysningene deres?",Torgeir Micaelsen,Arbeiderpartiet,2017-05-03,2017-05-03
416,2016-2017,"I forbindelse med søknad om skjønnsmidler til dekning av skade på fylkesveger etter flom i 2016 har Hedmark fylkeskommune fått opplyst av Kommunal- og moderniseringsdepartementet at det er etablert en ny praksis for tildeling av skjønnsmidler etter naturskade. Den nye praksisen innebærer at kompensasjon først blir aktuelt når en fylkeskommune har opplevd ekstraordinære kostnader på minst 250 kroner pr. innbygger.
Mener statsråden med dette at fylkeskommunene til enhver tid må ha en naturskadebuffer tilsvarende inntil 250 kroner pr. innbygger?",Lasse Nordmelan Juliussen,Arbeiderpartiet,2017-05-03,2017-05-10
417,2016-2017,"Antall barn som lever i fattigdom i Norge i dag, har økt med 2 pst. sammenlignet med 2012. I Skien, Telemarks største kommune, har barnefattigdommen steget til hele 13,9 pst. Det er snakk om 1 535 barn, noe som er godt over landsgjennomsnittet. 
Hvorfor fører regjeringen en politikk som forsterker og ikke minsker denne trenden, ved blant annet å gi 25 milliarder kroner i skattekutt først og fremst til de rikeste, samtidig som arbeidsløsheten er rekordhøy og man kutter i barnestøtten til de uføre?",Lene Vågslid,Arbeiderpartiet,2017-05-03,2017-05-10
418,2016-2017,"'Det kan ikke stå på pengene. Det får koste hva det koste vil', sa Siv Jensen i 2013 om Fremskrittspartiets eldreløfter. Gitt regjeringens politikk de siste fire årene, er det grunn til å hevde at de eldre har måttet vike for skattekutt til dem som har mest fra før. Statlig finansiert eldreomsorg forsøkes i seks kommuner, lovfestet rett til sykehjemsplass møtte massiv motbør fra faginstanser, KS advarte mot endring av investeringstilskuddet. Det er mange eksempler.
Er statsråden og partilederen fornøyd med svarene hun nå gir landets eldre?",Jonas Gahr Støre,Arbeiderpartiet,2017-04-27,2017-05-03
419,2016-2017,"Vedtaket om å etablere ein genbank i Hardangerfjorden kom etter ein lang dragkamp om ei eige forskrift om oppdrettsaktivitet i fjorden og ut frå behovet for å sikre bestand av ville laksefisk i Hardangerfjorden. Genbankprosjektet har på kort tid vekt eit stort og breitt engasjement for å ta vare på restane av unike bestand for framtidige generasjonar.
Kva vil regjeringa gjere for å sikre at den planlagde genbanken kjem på plass, og at innsamlingsarbeidet kan vidareførast?",Kjersti Toppe,Senterpartiet,2017-04-27,2017-05-03
420,2016-2017,"På Notodden jobbes det med spennende planer for etablering av overgangsboliger i forbindelse med tilbakeføring etter soning. Overgangsbolig i Telemark står høyt på prioriteringslista i kapasitetsplanen, jf. Meld. St. 12 (2014-2015) Utviklingsplan for kapasitet i kriminalomsorgen. Justiskomiteen har i budsjettet for 2017 skrevet en positiv merknad om Notodden-modellen og det gode arbeidet som er i gang.
Hva er status for arbeidet med å etablere flere overgangsboliger?",Lene Vågslid,Arbeiderpartiet,2017-04-27,2017-05-03
421,2016-2017,"Regjeringen har brukt uforholdsmessig mye tid, ressurser og verdifull kompetanse på å foreslå, utrede og innføre systemer som ikke gir eldre et bedre tilbud. Det kan synes som om regjeringen hovedsakelig har brukt tiden sin på skrivebordsreformer. Først nå hører vi statsråden snakke om at han skal lytte til kommunene gjennom innspill til en reform som ennå ikke har hørt startskuddet.
Mener statsråden han driver god eldrepolitikk når han stadig går på tvers av faglige råd, kommuners innspill og eldres ønsker?",Torgeir Micaelsen,Arbeiderpartiet,2017-04-27,2017-05-03
422,2016-2017,"I tiårene etter den kalde krigens dager har vurderingen av behovet for raskt tilgjengelige tilfluktsrom forandret seg, og mye av kapasiteten som fins, vil det ta noe tid å klargjøre. Men i dagens situasjon med terror og alternativ krigføring vil trusselbildet mot sivilbefolkningen kunne handle om angrep med giftige gasser, virus, radioaktiv stråling med mer, og angrepene vil kunne komme raskt og uten forvarsel.
I hvilken grad anser statsråden at byområder som Oslo og andre har en god og egnet beredskap når det gjelder tilfluktsrom?",Jan Bøhler,Arbeiderpartiet,2017-04-27,2017-05-03
423,2016-2017,"Som Norsk Sykepleierforbund viser til, er det stor sykepleiermangel, og vi står i fare for å mangle 30 000 sykepleiere innen 20 år. Samtidig har søkertallene til utdanning gått opp med 2,7 prosent, og det er totalt 3 566 flere søkere enn i 2016, ifølge Samordna opptak. Likevel foreslo Høyre-Fremskrittsparti-regjeringen ingen flere studieplasser i statsbudsjettet for 2017.
Hvordan vil statsråden da sikre nok sykepleiere i eldreomsorgen?",Marianne Aasen,Arbeiderpartiet,2017-04-27,2017-05-03
424,2016-2017,"Regjeringen har gang på gang stemt mot forslag som vil bedre innholdet i eldreomsorgen. Vi er spesielt bekymret for tilbudet til demente. Stortinget har vedtatt en plikt til å ha dagaktiviteter i alle kommuner, men det bevilges ikke nok penger. De som er rammet av sykdommen og deres pårørende blir skadelidende hvis ikke tilbudet trappes kraftig opp. 
Hvorfor har statsråden valgt å se bort fra de faktiske tallene, behovene hos dem som er rammet og konsekvensene for dem og deres nærmeste?",Gunvor Eldegard,Arbeiderpartiet,2017-04-27,2017-05-03
425,2016-2017,"Regjeringen har fra 2017 foreslått å endre kriteriene for dagens investeringstilskudd til kun å gjelde prosjekter med netto tilvekst av heldøgns omsorgsplasser. Dette er vedtatt før regjeringens lovendring om å innføre ventelister, som skal gi bedre oversikt over behov i sektoren, har trådt i kraft.
Hvordan forsvarer statsråden en så stor omlegging av investeringstilskuddet når tallgrunnlaget er usikkert og motviljen er så stor både i fagmiljøene og i kommunesektoren?",Tove Karoline Knutsen,Arbeiderpartiet,2017-04-27,2017-05-03
426,2016-2017,"Arbeiderpartiet har fremmet et representantforslag om opprettelse av en tilskuddsordning til aktivitetsprosjekter for mennesker med hukommelsessvikt og demenssykdommer. Et godt eksempel på et slikt prosjekt, som viser hvordan frivillighet kan bidra til aktivitet og livsglede, er HamKams prosjekt Minneballen. Her brukes fotballinteresse som utgangspunkt for samvær og mimring. 
Vil statsråden støtte vårt forslag for å få i gang flere slike prosjekter?",Lasse Nordmelan Juliussen,Arbeiderpartiet,2017-04-27,2017-05-03
427,2016-2017,"Regjeringspartienes stortingsrepresentanter har flere ganger forsikret om at regjeringen vil ordne opp slik at utbetalingsinformasjon fra Nav sendes i posten til dem som har behov for det. Fortsatt får vi meldinger om at dette ikke er gjennomført. 
Hvorfor har ikke statsråden oppfylt disse løftene?",Rigmor Aasrud,Arbeiderpartiet,2017-04-27,2017-05-03
428,2016-2017,"Mitt spørsmål går til utenriksministeren. 

Regjeringa presenterte sist fredag en ny nordområdesatsing. Denne satsingen innebærer på en rekke områder en videreføring av Stoltenberg II-regjeringas stortingsmelding om nordområdene fra november 2011 – og det er jo vel og bra. Samtidig bet jeg meg merke i noe statsråd Bakke-Jensen sa under framleggelsen. Ifølge NRK Nordland sa han at det ikke var regjeringas hovedoppgave å stake ut kursen, men å heie fram den som ville noe. 

Jeg mener at denne uttalelsen vitner om total passivitet. Skal vi mene alvor med nordområdesatsingen, som etter min mening er vårt viktigste strategiske satsingsområde, trenger vi en regjering som viser lederskap. Regjeringa må være en pådriver nasjonalt og internasjonalt, og resultatene kommer ikke med et politisk lederskap som sier at de ikke skal stake ut kursen. Det vi trenger å gjøre, er å tenke langsiktig og ikke bare stå på sidelinjen og heie. 

Det konkrete som den forrige regjeringa gjorde, var å gjøre noe med det ulovlige, uregulerte fisket og delelinjen. Tromsø, Bodø og Alta ble styrket som kunnskapsbyer. Arktisk råd fikk sitt sekretariat i Tromsø, og BarentsWatch ble etablert. 

Derfor lurer jeg på om utenriksministeren kan avklare om det er regjeringas oppgave i nordområdepolitikken primært å være heiagjeng og hvilke konkrete, nye tiltak, ideer og satsinger som egentlig ligger i den nye strategien.
",Anniken Huitfeldt,Arbeiderpartiet,2017-04-26,2017-04-26
429,2016-2017,"Havressurslova er grunnpilaren for all forvaltning av våre rike havressursar. I lovas § 1 står det: 

«Formålet med lova er å sikre ei berekraftig og samfunnsøkonomisk lønsam forvaltning av dei viltlevande marine ressursane og det tilhøyrande genetiske materialet og å medverke til å sikre sysselsetjing og busetjing i kystsamfunna.» 

Den siste delen av lovformuleringa er ikkje til å misforstå. Det skal ikkje vere nokon få menneske som skal sitje igjen med inntektene. Dei skal fordelast, og dei skal kome kystsamfunna til gode. Likevel gjer fiskeriministeren alt han kan for å undergrave denne lova. Pliktsystemet for torsketrålkonsesjonane var lagd for å sikre at verdiskapinga av det rike nordnorske torskefisket skulle kome nordnorske kystsamfunn til gode. Men systemet har blitt uthula, utvatna og er no ubrukeleg for alle andre enn nokon få store selskap der eigarane har blitt milliardærar med dette systemet. Dette er verdiskaping som eigentleg skulle kome kystsamfunna til gode, men som nokon få har sikra til seg sjølve, stikk i strid med både havressurslova og pliktane til å levere. 

Fiskeriministeren foreslår no å avvikle dette systemet. Det er det mykje fornuft i, men det spesielle i hans løysing er at kystsamfunna berre skal sitje igjen med 20 pst. av dette oppgjeret, medan resten – 80 pst. – skal nokon få styrtrike reiarar få. 

Tilbake til havressurslovas § 1: Korleis får statsråden det å ta enorme verdiar frå kystsamfunna og gi til nokre få rike reiarar til å vere i samsvar med havressurslovas § 1?",Torgeir Knag Fylkesnes,Sosialistisk Venstreparti,2017-04-26,2017-04-26
430,2016-2017,"Menneskerettigheter er noe som er viktig for utenriksministeren. En av de første meldingene han leverte til Stortinget, var på det området. Det er et område vi som nasjon er opptatt av at vi skal være gode på. Vi skal være best i klassen på menneskerettigheter. Det er et område der vi reiser rundt i verden og snakker med land om hvor viktig det er. Vi har en viktig rolle som nasjon innen det med menneskerettigheter. Vi er ingen stormakt, men vår posisjon gjør at vi har stor troverdighet på det området, og vi spiller en viktig rolle i verdenssamfunnet. 

På dette området er det mye som går rett vei. Det er mange lyspunkter og mye som er bra, men det er også en del krevende ting som skjer. En av de tingene er det som er oppe i debatten nå, at Saudi-Arabia er valgt inn i FNs kvinnekommisjon, en kommisjon som skal fremme og styrke likestilling. Vi ser i verden nå en internasjonal allianse mellom muslimske land, katolske land, ortodokse og Trump, og de fronter et annet kvinnesyn enn det vi står for. Det handler om alt fra kvinners rett til å bestemme over sin egen kropp til kvinners selvstendighet, kvinners rett til utdannelse, kvinners rolle i familien osv. 

Jeg mener det er viktig at vi står sammen med de landene som mener det samme som oss og kjemper like hardt for det vi tror på og de viktige sakene som er viktig for kvinner i hele verden. Mitt spørsmål til utenriksministeren er: Synes ministeren, ut fra hans eget engasjement når det gjelder menneskerettigheter og statsministerens engasjement rundt kvinners rett til utdanning, f.eks., at det er fornuftig, at det er en god idé, at det er bra for likestillingen at Saudi-Arabia har fått en plass i FNs kvinnekommisjon?",Iselin Nybø,Venstre,2017-04-26,2017-04-26
431,2016-2017,"Mitt spørsmål går til statsråd Sanner. 

Svært mange kommuner har gitt tilbakemelding om at tidsrammen på et par år som ble gitt for arbeidet med kommunereformen, var for trang. Noen fikk også utsatt frist fordi det var for trange tidsrammer. 

Nå er kommunene på Fosen gitt tre uker til å ta stilling til om de vil gå inn i en ny storkommune. Etter at regjeringen presenterte sine konklusjoner i kommunereformen, har Fylkesmannen i Sør-Trøndelag bestilt en konsulentutredning og bevilget 300 000 kr for å utrede én storkommune på Fosen, bestående av sju nåværende kommuner. Rapporten er lagt fram for kommunene, og Fylkesmannen har bedt kommunene konkludere i løpet av tre uker, slik at forslag til sammenslåing kan tas stilling til i Stortinget allerede 8. juni i forbindelse med behandlingen av regjeringens forslag til endringer i kommunestrukturen. 

I Prop. 96 S for 2016–2017 foreslår regjeringen tvangssammenslåing av Ørland og Bjugn. Roan og Åfjord og Leksvik og Rissa har vedtatt gjennomføring av frivillig sammenslåing. En ny storkommune på Fosen vil ha avstander på 13 mil mellom ytterpunktene og 8 mil mellom dagens kommunesenter i Leksvik og Brekstad. En ny storkommune vil bestå av 20 større og mindre lokalsamfunn. Avstandene gir ikke grunnlag for at storkommunen vil utgjøre et felles bo- og arbeidsmarkedsområde i regionen. 

Alle de berørte kommunene har deltatt i utredningsarbeidet og hatt grundige prosesser på kommunereformen. Noen har konkludert med sammenslåing, og noen har konkludert med å fortsette for seg selv. Rissa og Leksvik har gått på hurtigsporet og er godt i gang med sammenslåingsprosessen. 

Mitt spørsmål er: Er Fylkesmannens vedtak om utredning av ny storkommune på Fosen og pålegget om en hurtigbehandling av saken i løpet av tre uker i de berørte kommunene, slik at det kan fattes vedtak 8. juni, iverksatt i forståelse med statsråden?",Heidi Greni,Senterpartiet,2017-04-26,2017-04-26
432,2016-2017,"Jeg er kjent med at Per Sandberg er fiskeriminister, og det er mange problemstillinger en kunne tatt opp i den forbindelse. Men han er også settestatsråd, og når det er en så dramatisk situasjon for mindreårige asylsøkere på mottak, barna er psykisk nedbrutt og preget av apati, desperasjon og frykt, vil jeg utfordre integreringsministeren Per Sandberg. 

Vergene, ansatte på mottak og også fagrådet i UDI ber regjeringa om å ta grep for å bosette barn. Det er gått fra at barna har hatt framtidshåp, til at de har fått framtidsfrykt. I fjor forsvant 182 barn fra mottak. Mange av dem forsvant i desember, og på nyåret forsvant også mange. I verste fall, hørte jeg på et foredrag av politiet i går, blir de seksuelt utnyttet, blir solgt eller ender opp som slaver. Kristelig Folkeparti og flertallet i dette hus ba i desember regjeringa om å bosette de hardest rammet barna, de som har begrenset opphold på grunn av manglende ID. Regjeringa brukte tid, men før påske kom de og sa at nå skal vi bosette. Det var sent, men det var godt. 

Noen av de ungene som har blitt boende på mottak på ubestemt tid fordi de ikke har fått ID-papirer, er de såkalt lengeværende asylbarna. Det er de som fikk oppholdstillatelse fordi Kristelig Folkeparti, Venstre og regjeringa i asylavtalen fra 2014 ble enige om at hensynet til barnas beste skulle veie tyngre. Men å leve i asylmottak er definitivt ikke til barnas beste. De ungene har gjerne bodd der i fire år eller mer enn det. De må få lov å starte livet. 

Kanskje mer enn å stille et spørsmål vil jeg be statsråden bekrefte at regjeringas vedtak om å bosette barn med begrenset tillatelse også vil gjelde de såkalt lengeværende asylbarna.",Kjell Ingolf Ropstad,Kristelig Folkeparti,2017-04-26,2017-04-26
433,2016-2017,"Spørsmålet mitt går til fiskeriministeren. 

Høgre-Framstegsparti-regjeringa vil avvikla pliktsystemet som industrieigde torsketrålarar må oppfylla for å kunna driva fiske. Pliktene er avtalar inngått mellom trålar, industri og lokalsamfunn om levering av fisk. Det omhandlar ca. 55 500 tonn torsk, eller 17 pst. av torskekvoten. Sandbergs fiskeripolitikk og skrotinga av pliktene har fått den same massive, negative kritikken som jordbruksmeldinga, som vi diskuterte her i går. Dette vil folket faktisk ikkje ha noko av. Folket vil ha utvikling, dei vil ikkje ha avvikling. Å kutta linjene mellom hav og land er feil, og det bryt òg med prinsippet at trålarane fekk fritak frå kravet om å vera aktive fiskarar. Og dei var for at ein faktisk skulle levera fangsten og råstoffet til industrien for å tryggja arbeidsplassane og verdiskapinga. 

Arbeidarpartiet går motsett veg av Framstegspartiet og Høgre. Vi vil satsa framtidsretta på naturressursane, som vi eig i fellesskap. Vi vil ikkje avvikla, vi vil ikkje privatisera eller selja våre felles naturressursar. Fisken høyrer fellesskapet til og skal òg i framtida vera ein berebjelke for verdiskaping og arbeidsplassar i dei lokalsamfunna det gjeld. Kvar i Høgre og Framstegspartiets framlegg finn vi verkemiddel som vil sikra industrien fisk, og heilårsarbeidsplassane? 
",Ingrid Heggø,Arbeiderpartiet,2017-04-26,2017-04-26
434,2016-2017,"Ny pleiepengeordning blir en forbedring for mange, men noen får det betydelig vanskeligere. Foreldre til utviklingshemmet ungdom over 18 år, som tidligere har hatt rett til pleiepenger når ungdommen har blitt alvorlig eller kritisk syk, mister nå denne retten. Dette gjelder få familier, men de rammes hardt. Det framstår som en uforståelig endring. 
Hvordan vil statsråden sikre at disse familiene ikke får enda flere belastninger som en konsekvens av denne innstrammingen?",Freddy de Ruiter,Arbeiderpartiet,2017-04-26,2017-05-03
435,2016-2017,"I Nasjonal helse- og sykehusplan sier Høyre, Fremskrittspartiet og Venstre at 'Akuttsykehus skal ha akuttfunksjon i indremedisin, anestesilege i døgnvakt, planlagt kirurgi, beredskap for kirurgisk vurdering og stabilisering, og håndtering av akutte hendelser'. Begrepet 'akuttsykehus med vurderings- og stabiliseringskompetanse', brukes nå i vedtak om nedleggelse av hele/deler av akuttkirurgien ved sykehus.
Hva betyr 'kirurgisk vurdering og stabilisering', og hva betyr 'vurderings- og stabiliseringskompetanse'?",Kjersti Toppe,Senterpartiet,2017-04-20,2017-04-26
436,2016-2017,"I rapporten 'Styrket informasjonsdeling mellom kontrolletatene, politi og private for bekjempelse av kriminalitet. Kartlegging av svakheter ved regelverket og forslag til eventuelle lovendringer' fra 1. desember 2015, ble det fremlagt 15 forslag til lovendringer og tiltak, og forslag om gjennomgang og vurdering av enkelte bestemmelser, som hindrer en effektiv kriminalitetsbekjempelse. Rapporten fulgte opp strategien mot arbeidslivskriminalitet.
Hvor mange av tiltakene er gjennomført?",Rigmor Aasrud,Arbeiderpartiet,2017-04-20,2017-04-26
437,2016-2017,"Nøkkelen til god integrering er å lære seg norsk og komme ut i arbeid. Som Brochmann II-utvalget pekte på tidligere i år, har det stor betydning for fellesskapet at innvandrere blir integrert i arbeidslivet og forblir yrkesaktive. De må med andre ord ikke bare komme seg ut i arbeidslivet - de må holde seg der også. 
Hva gjør statsråden for å sørge for at flyktninger som skal integreres i Norge, kommer seg i arbeid, og hva gjør regjeringen konkret for å sørge for at de holder seg i arbeid?",Eirin Sund,Arbeiderpartiet,2017-04-20,2017-04-26
438,2016-2017,"Hvorfor har regjeringen valgt å svekke skattefradraget for fagforeningskontingent hvert eneste år, og dermed valgt å svekke incentivene til å organisere seg, når vi vet hvor viktig høy organisasjonsgrad er for samfunnsutviklingen?",Truls Wickholm,Arbeiderpartiet,2017-04-20,2017-04-26
439,2016-2017,"Andelen sysselsatte av befolkningen med innvandrerbakgrunn er den laveste siden 2008. Nedgangen er størst i den gruppen som inkluderer personer med bakgrunn fra Asia og Afrika.
Hvorfor lykkes ikke regjeringen med å inkludere flere innvandrere i arbeidslivet?",Helga Pedersen,Arbeiderpartiet,2017-04-20,2017-04-26
440,2016-2017,"Økende bruk av innleid og utenlandsk arbeidskraft setter press på norske lønns- og arbeidsvilkår. Fra ansatte ved Kværner Verdal AS får vi høre at utleiebransjen setter standarden for resten av bransjen. Fra andre steder hører vi om eksempler på konstruerte 'tariffavtaler' for å omgå begrensninger i arbeidsmiljøloven om innleie og arbeidstid. Dette øker faren for sosial dumping og svekkelse av arbeidstakeres rettigheter. 
Hvorfor har ikke regjeringen gjort noe for å møte disse problemene?",Arild Grande,Arbeiderpartiet,2017-04-20,2017-04-26
441,2016-2017,"Kulturdepartementet har i mange år kommunisert at de kommer til å legge fram forslag om å forandre loven som regulerer pensjonen til ballettdansere og operasangere ved Den Norske Opera & Ballett (operapensjonsloven). I fjor vår ble det presentert noen parametere for det nye systemet, men det ble ikke lagt fram en helhetlig modell.
Hvordan er fremdriften i Kulturdepartementets arbeid med ny operapensjonslov?",Geir Jørgen Bekkevold,Kristelig Folkeparti,2017-04-19,2017-05-03
442,2016-2017,"Regjeringa Solberg har økt budsjettunderskuddet til nye rekorder. Oljepengebruken er økt så mye at hvis man fortsetter på samme måten, vil fondet gå tomt tidlig på 2040-tallet, ifølge beregninger som NHOs sjefsøkonomer har gjort. Etter snart fire år med Erna Solberg som statsminister har en konservativ skribent laget ordtaket: Å bruke penger som fulle Høyre-folk – for å beskrive regjeringas økonomiske politikk. Kontrastene til løftene fra valgkampen kunne neppe ha vært større. Da skulle Høyre være ryggraden i ansvarlig pengebruk, ifølge statsministeren. Høyres ryggrad er nå mer et sugerør inn i oljefondet, var oppsummeringen fra politisk redaktør i Dagens Næringsliv. Valgløftene om ansvarlig økonomisk styring ble lagt i en skuff i det øyeblikk denne regjeringa inntok kontorene. Det ble øst ut mer oljepenger fra første stund, og det er gjort ved alle anledninger – og lenge før ledigheten ble rekordhøy eller oljeprisen hadde falt. 

Regjeringa har varslet at de neste regjeringene bare må glemme å bruke penger på den ukontrollerte måten dagens regjering har stått for. Det økonomiske handlingsrommet framover er beregnet til ca. 6,5 mrd. kr per år, ifølge nasjonalbudsjettet – altså langt under det regjeringa fra Fremskrittspartiet og Høyre har disponert. Likevel kan vi lese i Klassekampen at Høyre går til valg på et partiprogram som vil øke underskuddet ytterligere, summert til nesten 10 mrd. kr. 

Jeg vil spørre statsministeren hvem som skal betale regningen for Høyres manglende økonomiske ansvarlighet. Er det våre barn og barnebarn? Er det folk flest som får kutt i velferden – økte barnehagepriser og økte avgifter? Eller er det utsatte grupper som igjen skal få betale for skattekuttene til de rike? 
",Tore Hagebakken,Arbeiderpartiet,2017-04-19,2017-04-19
443,2016-2017,"Regjeringen har stadig understreket behovet for et grønt skatteskifte og har påpekt at det må bli billigere å velge miljøvennlig og dyrere å forurense og ødelegge natur – og regjeringen har faktisk gjort et par ting for å følge opp dette. De har bl.a. lagt inn en liten økning av dieselprisen og bensinprisen, og de har lagt på en liten flyseteavgift. De tiltakene er såpass små at de har svært liten effekt. Miljøpartiet De Grønne har foreslått tiltak som vil gi de utslippskuttene som regjeringen selv lover, men som de er veldig langt fra å levere. 

Vi har foreslått full utbygging av nasjonalt elbil-ladenett, støtte til elbilkjøp i distrikter med dårlig kollektivløsning, en femkroners økning av bensinprisen og dieselprisen, som deles ut igjen i en klimabelønningsordning. Vi har foreslått en flyseteavgift på 600 kr, halvparten av det i områder med dårlig alternativ kollektivtransport, osv. Det er tiltak som vil virke. 

Men regjeringens tiltak er i det minste prinsipielt riktige. Arbeiderpartiet derimot reagerer motsatt når det foreslås konkrete miljøavgifter. De gikk til full kamp mot flyseteavgiften og har – så vidt jeg vet – ingen tiltak som kan redusere klimagassutslippene fra fly. Og nå foreslår krefter i Arbeiderpartiet å øke konkurransen med Senterpartiet om å bli det aller dårligste partiet i kampen mot klimagassutslipp i transportsektoren, for de vil altså kutte drivstoffprisen på bygda. 

I debatten om flyseteavgiften var statsministeren klar. Hun sa: Hvis vi skal følge prinsippet om at forurenser betaler, må vi være med på å gjøre flyreisene dyrere. 

Spørsmålet er: Vil regjeringen – i motsetning til Arbeiderpartiet og Senterpartiet, tilsynelatende – stå fast ved at forurenser må betale og gå til valg på at vi må ha høyere avgifter på flyreiser og fossilt drivstoff?",Rasmus Hansson,Miljøpartiet De Grønne,2017-04-19,2017-04-19
444,2016-2017,"Knapt noen oppgave burde være viktigere for politikken i vår tid enn å motvirke den økende ulikheten i makt og rikdom som vi ser i alle vestlige land, og også i Norge. Den undergraver tillit og fellesskap, den fører til at penger og makt over framtiden samles på færre hender enn før, til at små eliter drar fra resten av befolkningen, mens andre arver fattigdom og utenforskap. 

En skulle tro at en norsk regjering ville gjøre sitt aller ytterste for å ta vare på det beste ved Norge, nemlig de små forskjellene. I stedet ser vi at den regjeringen som sitter nå, gjør sitt beste for at en utvikling mot større ulikhet skal fortsette – gjennom store gaver til den økonomiske eliten kombinert med smålige kutt til folk som har lite. 

Steg 1 hvis en ønsker å gjøre noe med en slik utvikling, er å erkjenne at den finnes. Vi vet fra før at statsministeren har hatt en utfordring med klimafornektere i sine rekker. Nå ser det ut som om hun også har fått en utfordring med forskjellsfornektere, for da finansministeren var her i Stortinget i siste spørretime før påske, sa hun følgende i svar til representanten Kirsti Bergstø: 

«Så det er rett og slett feil når representanten Bergstø prøver å fremstille det som at forskjellene i Norge øker.» 

Og senere, til representanten Per Olaf Lundteigen, jeg siterer Siv Jensen: 

«Igjen: Det er ikke riktig at det er store, økende forskjeller i Norge, snarere tvert imot.» 

Mener statsministeren at denne påstanden fra finansministeren er korrekt?",Audun Lysbakken,Sosialistisk Venstreparti,2017-04-19,2017-04-19
445,2016-2017,"Regjeringa har vært en troverdig pådriver og samarbeidspartner for å løfte psykisk helse i denne perioden. Den gylne regel om at veksten innen rus og psykisk helse skal være større enn i somatikken, er gjeninnført, og fritt behandlingsvalg har så langt vært prioritert for rus og psykiatri. Psykisk helse ble løftet opp i Folkehelsemeldingen – Mestring og muligheter, og regjeringa har fulgt opp med et tiårig program for folkehelse. I 2016 fikk landet og norske ungdommer for første gang en egen ungdomshelsestrategi. Med Venstre og Kristelig Folkeparti som pådrivere har det blitt bevilget over 1 mrd. kr mer til å styrke tilbudet i kommunene med flere helsesøstre, jordmødre og kommunepsykologer. 

Men det er likevel slik at ressursene i psykisk helsevern for barn og unge, i strid med den gylne regel, henger etter somatikken når det gjelder både ventetid, kostnad, årsverk og aktivitet. Barn og unge med psykiske helseproblemer taper mest i konkurransen med somatikken. Går vi til samhandlingsreformen, er det også vanskelig å se at barn og unge er blitt vinnere. Barn og unge i Norge har det stort sett bra, men noen har det ikke bra. Vi trenger å gi alle en god start på livet. Det varer gjerne livet ut, og fellesskapet får mye igjen. 

Norge er en suksesshistorie når det gjelder det fysiske folkehelsearbeidet – vaksiner, røykelov, tannhelse, vinmonopolordning, og nå sist at regjeringa vil ha mindre salt og sukker i maten, i samarbeid med industri og dagligvarehandel. Hjerte- og karlidelser koster oss om lag 105 mrd. kr i året. Uten røykeloven og innsatsen for røykeslutt kunne vi doblet det. Men innenfor det psykiske folkehelsearbeidet har vi ingen tiltak, til tross for at psykiske lidelser koster oss 185 mrd. kr per år. Kostnadene er bokstavelig talt i ferd med å vokse oss over hodet. Veksten i psykisk uhelse blant barn og unge er vår tids store utfordring. 

Statsministeren, og regjeringa Solberg, kan bli historisk ved å være den første til å utfylle den norske folkehelsesuksessen. Så mitt enkle spørsmål til statsministeren er: Vil hun bidra til barn og unges suksess i livet og selv bli historisk ved å investere penger i å bygge opp landets mentale kapital?",Ketil Kjenseth,Venstre,2017-04-19,2017-04-19
446,2016-2017,"Stortinget. Det at en trenerte saken til siste arbeidsdag før jul, betydde at vinterens lisensfelling av ulv ikke kunne gjennomføres i tråd med Stortingets vedtak, og resultatet er at ulvebestanden er økende og langt over det bestandsmålet som Stortinget har satt. 

Det er på mange måter slik at regjeringen har satt til side Stortingets ulveforlik. At det skaper sterke reaksjoner hos folk og i Stortinget, er ikke rart. Gjennom sin opptreden har regjeringen bidratt til å øke konfliktnivået, øke utryggheten for dem som bor i ulvesonen, uklarhet om de vedtakene Stortinget har gjort, og usikkerhet om hva som faktisk vil skje i tida framover. Det er godt gjort i løpet av et halvt år. Folk føler at de ikke blir lyttet til, og at deres standpunkt ikke har noen verdi for regjeringens statsforvaltning til tross for at Stortinget har gjort et vedtak i denne saken. 

Mitt spørsmål er om regjeringen står bak det bestandsmålet som Stortinget vedtok i fjor sommer. Og hva mener statsministeren egentlig om regjeringens oppfølging av det klare vedtaket som Stortinget gjorde i juni i fjor?",Marit Arnstad,Senterpartiet,2017-04-19,2017-04-19
447,2016-2017,"Dei tragiske hendingane 22. juli 2011 viste at Noreg som samfunn ikkje var godt nok forberedt på eit terrorangrep. I etterkant har me lært kor viktig det er å koordinere ressursane betre, kor viktig det er å få til eit godt samarbeid mellom politi og forsvar, og kor viktig det er at samfunnskritiske objekt er godt sikra. Statsminister Solberg tok grep da ho overtok. Statsministeren oppretta eit nasjonalt beredskaps- og sikkerheitselement ved Statsministerens kontor, og regjeringsplattforma var tydeleg: Sikkerheit og beredskap skulle prioriterast, Noreg skulle bli tryggare. 

No er det likevel avdekt alvorlege manglar ved sikkerheita i Noreg. Riksrevisjonens dom er knallhard. Viktige objekt er ikkje sikra, og svikten kan utgjere ein fare for liv og helse. Kvar regjering må ta ein slik dom frå Riksrevisjonen på høgaste alvor. Justis- og beredskapsdepartementet og Forsvarsdepartementet har ikkje sørgt for å styrkje og betre samarbeidet mellom politiet og Forsvaret, slik Stortinget har føresett. Viktige tiltak som skal sikre godt samarbeid og gode førebuingar, er ikkje gjennomførte. Etter Riksrevisjonens meining er det sannsynleg at verken politiet eller Forsvaret, saman eller kvar for seg, vil vere i stand til å utøve tilstrekkeleg beskyttelse av viktige objekt når det gjeld ein trusselsituasjon. Samtidig skriv Riksrevisjonen i sin ugraderte rapport at regjeringa ikkje gir ei fullgod forklaring på kvifor arbeidet med objektsikring og grunnsikring ikkje er gitt nødvendig prioritet. 

Mitt spørsmål er derfor: Var dette bildet av objektsikringa som Riksrevisjonen teiknar, kjent for statsministeren, eller var det ny kunnskap statsministeren fekk gjennom rapporten frå Riksrevisjonen?",Knut Arild Hareide,Kristelig Folkeparti,2017-04-19,2017-04-19
448,2016-2017,"Arbeid er nøkkelen til så mye i folks liv – egen inntekt, forsørge våre nærmeste, likestilling, integrering, for å nevne noe. 

Før påske kom perspektivmeldingen fra regjeringen, og den fortalte noe om betydningen av arbeid for Norges videre utvikling. Den dokumenterte hvordan vår framtidige evne til å finansiere velferden i vårt land avhenger av arbeid. Det er viktigere enn oljen. Vi lever ikke av andres arbeid i vårt land, vi lever av hverandres arbeid, og bærekraften i vår modell er avhengig av at så mange som mulig er i jobb. Derfor må vi bekjempe ledigheten. 

Men det er i tillegg noe mer og grunnleggende alvorligere vi må møte enn kampen mot ledigheten alene. Andelen folk på jobb går nå ned i Norge, og den fortsetter på den kursen. Mens andre land som ble rammet av finanskrisen, opplever at sysselsettingen nå øker, har den hos oss siden 2013 bare fortsatt nedturen, fra over 78 pst. av oss i jobb i 2008 til under 74 pst. i dag. Det er sterkt urovekkende. Vi opplever altså at antallet ledige går opp, og antallet folk i jobb går ned. 

Før valget i 2013 var Erna Solberg bekymret over alle som sto utenfor arbeidslivet, og sa at en ny regjering skulle «slippe løs det menneskelige talentet i Norge». Regjeringen har ikke lyktes. I 2013 hadde Norge den tredje høyeste sysselsettingsraten blant OECD-landene. Vi kunne holde foredrag over hele Europa om at vi hadde mange i jobb. Nå er vi på 9. plass og på vei nedover. OECD viser også til at det særlig er menn i sin beste arbeidsalder som nå faller utenfor. Deres talent blir altså ikke brukt. 

Mitt spørsmål er: Hvordan forklarer Solberg at politikken hennes ikke virker når det gjelder å holde folk i jobb?",Jonas Gahr Støre,Arbeiderpartiet,2017-04-19,2017-04-19
449,2016-2017,"I Saudi-Arabia praktiseres ekstrem kjønnsapartheid og kvinneundertrykking. Nylig prøvde den saudiarabiske kvinnen Dina Ali å rømme fra tvangsekteskap i hjemlandet. Men på Filippinene ble hun fratatt dokumentene og ifølge venner, vitner og en internasjonal støttekampanje bortført tilbake til Saudi-Arabia, hvor ingen siden har sett henne. 
Vil regjeringen se det som en del av oppfølgingen av handlingsplanen mot sosial kontroll, tvangsekteskap m.m. å ta opp Dinas sak og lignende saker med Saudi-Arabia og andre berørte stater?",Jan Bøhler,Arbeiderpartiet,2017-04-19,2017-04-26
450,2016-2017,"Byggenæringen har gang på gang understreket viktigheten av Modul 2 for å sikre seriøsitet i næringa. Regjeringen besluttet i fjor å opprette et seriøsitetsregister i tilknytning til den sentrale godkjenningen. Dette er fortsatt ikke på plass, og det er uklart hvilke krav som må innfris for å bli godkjent i registeret.
Blir dette kun et selskapsregister, eller blir det et reelt seriøsitetsregister, hva er status for arbeidet med å etablere seriøsitetsregisteret, og hvilke krav må innfris for å få bli godkjent?",Dag Terje Andersen,Arbeiderpartiet,2017-04-19,2017-04-26
451,2016-2017,"Sangsolistene ved Den Norske Opera & Ballett er bekymret for framtiden i forbindelse med at ledelsen ønsker korttidskontrakter for framtidige sangsolister. I 2016 inngikk sangsolistene en avtale om ikke å øke antall fast ansatte pga. den økonomiske situasjonen. Nå brukes argumentet kunstneriske hensyn. 
Hva mener statsråden om at Den Norske Opera & Ballett ønsker mer bruk av midlertidige stillinger i Norges største musikk- og scenekunstinstitusjon?",Hege Haukeland Liadal,Arbeiderpartiet,2017-04-18,2017-05-03
452,2016-2017,"Siden 2004 har sykehuset i Arendal drevet invasiv kardiologi/PCI-senteret. Faglig kvalitet ved senteret er godt dokumentert i nasjonale kvalitetsregistre som Norsk hjerteinfarktregister og Norsk register for invasiv kardiologi. Invasiv behandling av alle akutte hjerteinfarkt og tilfeller av hjertestans, samt all planlagt utredning av trange kransårer hos pasienter fra begge Agderfylkene og Telemark skjer på sykehuset i Arendal. 
Vil statsråden sikre en videreutvikling av PCI-senteret i Arendal, til beste for pasientene på Sørlandet og i Telemark?",Freddy de Ruiter,Arbeiderpartiet,2017-04-18,2017-04-26
453,2016-2017,"18. februar 2015 påpekte jeg de lange ventetidene for hørselshemmede. Siden den gang har intet skjedd. Helseministeren viste til den kommende primærhelsetjenestemeldingen. Meldingen er behandlet av Stortinget, og et flertall gikk inn for at refusjon av utgifter til audiograf skulle utredes. 
Har statsråden en intensjon om å følge opp flertallets merknad, og hva vil statsråden foreta seg for å redusere ventetiden, sikre nærhet til tilbudet og sørge for hørselsrehabilitering fremfor kortsiktig behandling?",Torgeir Micaelsen,Arbeiderpartiet,2017-04-07,2017-04-26
454,2016-2017,"På vegne av ein filmprodusent har eit dansk advokatfirma sendt ut krav til norske forbrukarar dei mistenker har sett film via fildelingssider. Forbrukerrådet meiner kravet framstår som grunnlaust, og ber folk sjå bort frå både brev og krav. Selskapet har gått til sak for å få utlevert identiteten til rundt 12 000 IP-adresser frå ulike nettleverandørar, noko domstolen har løyve til med heimel i åndsverklova.
Meiner statsråden at lova nyttast på tenlegt vis?",Sveinung Rotevatn,Venstre,2017-04-05,2017-05-03
455,2016-2017,"Denne perspektivmeldingen er en fantastisk oppvisning i dobbeltkommunikasjon. Den tegner veien mot 2060 og sier at Norge har «et godt utgangspunkt», fordi «vi har tatt gode valg», sånn som – som finansministeren sa nå – vi har gjort det i Norge. Det fantastiske er at sånn som vi har gjort det i Norge, har Fremskrittspartiet stort sett vært imot ved alle korsveier – de ville selge oljen på rot, var imot pensjonsreformen, er imot systemet for sentral lønnsdannelse, som nå lovprises, osv. osv. 

Summen av de gode valgene vi har tatt, er den norske modellen. Det er det som Siv Jensen foran forrige valg mente sto i veien for det norske folk. 

Det vi ser, er at når vi skal gå mot 2060 og opprettholde høy velferd, ha folk i arbeid og være et produktivt samfunn, er det disse kjernekvalitetene det handler om: tillit, små forskjeller. Det er ikke troverdig at vi har en finansminister som lovpriser små forskjeller og høy tillit, og i perspektivmeldingen beskriver betydningen av at vi har det som utgangspunkt, når hun samtidig har et partiprogram hvor hun sier at det ikke er en politisk oppgave å bekjempe økende lønnsforskjeller, og fører en skattepolitikk som gir det en var lovet fra Høyres side: Midlere og lavere inntekter skulle få skattekutt – men de høyeste skattekuttene har gått til dem med mest fra før. 

I meldingen står det: 


«Små forskjeller lar mange ta del i velstanden og bidrar dessuten til at innbyggerne har høy tillit både til hverandre og til offentlige myndigheter.» 

Og videre: 


«Det kan øke viljen til nyskaping og innovasjon.» 

Spørsmålet for en finansminister som går på jobb hver dag og har et program som sier det ikke er en politisk oppgave å bekjempe forskjeller, er: Er partiprogrammet det som ligger til grunn for arbeidet hun gjør, eller er det en politisk oppgave? Og hva tenker finansministeren å gjøre for å bekjempe disse forskjellene, som er så viktig for at Norge skal være rustet til å gå den veien vi nå har foran oss?",Jonas Gahr Støre,Arbeiderpartiet,2017-04-05,2017-04-05
456,2016-2017,"Mitt spørsmål er til finansministeren. 

Hun ville i sted ikke si noe som helst om de arbeidsløse som har fått skatt på sine sluttvederlag, men det er ikke den eneste gruppen som har måttet betale dyrt for å finansiere regjeringens rause skattekutt, som primært har gått til landets rike og velstående. En annen gruppe som er hardt rammet, er de mange hundre familiene som bare i 2016 ble fratatt flere titusener av kroner hver i snitt, som følge av regjeringens kutt i barnetillegget til uføre. 

Mitt spørsmål er: Hva har finansministeren å si til disse familiene nå? 
",Snorre Serigstad Valen,Sosialistisk Venstreparti,2017-04-05,2017-04-05
457,2016-2017,"Mitt spørsmål går til kulturministeren. 

Vi lever i en tid i Europa der vi ser populistiske politiske bevegelser vokse opp på alle politiske fløyer. Vi vet at enkle løsninger og enkle forklaringer styrker nasjonalisme. Mindre samarbeid og mindre kulturell forståelse på tvers av land er det som er tonen i den europeiske debatten akkurat nå. Så ser vi at det også er motsatser. Etter terroren i Paris sa den italienske statsministeren at han skulle satse mange milliarder på terrorbekjempelse, men for hver krone han brukte til å beskytte sentrale bygg i demokratiet, skulle han bruke en krone også på kultur. Det å løfte kultur og dannelse, spre dannelse, forstå at mennesker forstår at de er del av en større helhet, det å skjønne den tradisjonen vi står i, det å skjønne verdiene vi bygger samfunnet vårt på, er viktig å spre til folk. Når vi står i den kampen vi står i, i Europa – Norge er jo et land som ikke har veldig mange slott og nasjonale bygg å ta vare på, vi er en nasjon med få slike viktige nasjonale symboler – er det kanskje enda viktigere å løfte dem. 

Hvis statsråden kikker ut, rett foran seg, kan hun kikke på Nationaltheatret, som er blitt forsømt av flere politiske generasjoner. Dette er et symbol som er viktig for oss. Det er også en viktig nasjonal arena for utøvelse av kultur, i en tid da vi kanskje nettopp bør løfte den. 

Spørsmålet mitt er: Hva tenker statsråden om å ta vare på det bygget hun ser på, rett der ute? 
",Trine Skei Grande,Venstre,2017-04-05,2017-04-05
458,2016-2017,"Fire år har snart gått, stortingsperioden er snart over. Det har vært fire år med sentralisering, sentralisering og sentralisering. Det har vært ført en politikk for større sosiale og geografiske forskjeller. Dette kan være den siste spørretimen der partileder Siv Jensen møter som finansminister, så tiden begynner å bli ganske knapp hvis man skal oppfylle valgløftene. Jeg vil gå gjennom noen av valgløftene. 

Valgløfte nr. 1: Jeg kan garantere at det blir bompengefritt over hele landet hvis jeg blir samferdselsminister, sa samferdselspolitisk talsmann Bård Hoksrud i 2013. Fasit i 2017: Det har aldri vært mer bompenger i Norge. Senest i forrige uke vedtok vi 21 nye milliarder i bompengegjeld i dette rommet, et forslag fra Fremskrittspartiets statsråd. 

Valgløfte nr. 2: Før valget sa finansminister, daværende partileder, Siv Jensen: Vi vil ha slutt på denne flåingen av det norske folk og krever at bensinavgiften blir satt ned. Vi foreslår at bensin- og dieselavgiften settes ned med en krone. Fasit i 2017, la meg referere til Erna Solberg: På ett budsjett økte vi denne typen avgifter mer enn de rød-grønne gjorde på åtte år. 

Valgløfte nr. 3: Vi vil ha en statlig finansiering av eldreomsorgen, lovet Fremskrittspartiet i 2013. Fasit i 2017: Et mislykket prøveprosjekt i sju kommuner. 

Valgløfte nr. 4: Anders Anundsen hadde kronikker rundt i hele landet om krig mot byråkratiet. Og Siv Jensen var knallhard i sin dom. Fasit i 2017: 539 nye byråkrater, 12,5 mrd. kr i økt konsulentbruk i staten. 

Mitt spørsmål til finansministeren er: Er finansministeren fornøyd med resultatene, eller kan vi forvente mer hvis Fremskrittspartiet igjen får makt? 
",Trygve Slagsvold Vedum,Senterpartiet,2017-04-05,2017-04-05
459,2016-2017,"Når jeg hører landbruksministeren, tenker jeg at han må ha lest Alexander Kiellands novelle «Håpet er lysegrønt». Det er en skikkelig optimist av en landbruksminister vi har, og det er bra. Det andre, om hvem som bør styre, osv., skal jeg la ligge i denne sammenheng. 

Mitt spørsmål går til kulturministeren, som i går hadde et møte med Islamsk Råd. I innkallingen til møtet skriver statsråden følgende: 


«Med bakgrunn i oppmerksomheten omkring Islamsk Råd Norge de siste dagene ønsker departementet en samtale om rådets rolle som dialogpartner og paraplyorganisasjon for muslimer i Norge.» 

Islamsk Råd møtte til dette dialogmøtet, kanskje litt overraskende med en advokat hvis det skulle være et dialogmøte, men sånn er nå det. 

I etterkant av møtet uttrykte statsråden at hun ikke var beroliget, og mitt spørsmål er: Hva var det som gjorde at statsråden ikke var beroliget etter det møtet hun selv initierte?",Hans Olav Syversen,Kristelig Folkeparti,2017-04-05,2017-04-05
460,2016-2017,"Jeg tenkte jeg skulle holde litt på hemmeligheten. 

Utgangspunktet for spørsmålet mitt er at det skapes altfor få jobber i Norge. Det er en av de store politiske utfordringene vi står foran. Norge trenger flere jobber. Andelen av befolkningen som er i arbeid, er den laveste på 20 år. Dette gjelder også for de yngste. En tredjedel av befolkningen er nå ikke i arbeid, og det er sløsing med en av våre aller viktigste ressurser, nemlig menneskene. 

Det er sånn at i 2016 gikk antallet jobber i privat sektor ned. Nå har vi snart fire år bak oss med en regjering som har snakket om omstilling, nettopp for å skape arbeidsplasser i privat sektor. Mindre oljeavhengighet, mer bærekraft og vårt behov for økt matproduksjon taler for at det burde ha vært satset på å få til sysselsettingsvekst, særlig i næringskjeder som ikke er knyttet til olje, men som er knyttet til bl.a. jord og skog. Mitt spørsmål går derfor til landbruks- og matministeren. 

Matindustrien og jordbruket utgjør fortsatt den største fastlandsnæringen i Norge, med over 120 000 arbeidsplasser, men antallet jobber går dessverre ned. Her sviktes det fra regjeringa. I Hedmark hadde vi f.eks. i fjor en nedgang på 225 jobber tilknyttet matproduksjon. Likevel har regjeringa i framlagte budsjett og forslag til oppgjør i bl.a. jordbruket stadig foreslått å kutte i tiltak som kunne skape vekst, til tross for at vi har et stort behov for å investere, et etterslep på rundt 20 mrd. kr og behov for å sette i verk tiltak for nettopp å skape jobber. 

Er regjeringa og statsråden villig til å endre kurs, bidra mer til investeringer og tiltak for å skape flere jobber i en næring som blir pekt på som framtidas næring for Norge? 
",Knut Storberget,Arbeiderpartiet,2017-04-05,2017-04-05
461,2016-2017,"Innlandet står foran investeringer på nær 50 mrd. kroner bare innen cyberforsvaret og sivil cybersikkerhet, sykehus og tog (dobbeltspor til Lillehammer) de neste 15 årene. Men ingen av de statlige etatene planlegger sammen, fylkene har ingen felles plan, og næringslivet er ikke koblet på for mulig næringsutvikling knyttet til disse gigantiske samfunnsinvesteringene.
Har statsråden en plan for modernisering og samhandling av slike investeringer, slik at de kan gi større ringvirkninger og meravkastning?",Ketil Kjenseth,Venstre,2017-04-04,2017-04-26
462,2016-2017,"'Jeg har sagt tidligere at åpenhet er viktig for meg. Og da mener jeg ikke åpenhet som et honnørord, men reell åpenhet.' Dette sa forsvarsministeren under en tale i Oslo Militære Samfund. Det er godt kjent i Forsvaret at hoveddelen av den fagmilitære prosessen er ferdig i månedsskiftet april/mai.
Er regjeringen redd for at deres nedprioritering av landmakta vil bli et så kontroversielt tema i valgkampen at den fortsatt holder de fagmilitære vurderingene hemmelig til etter valget?",Trygve Slagsvold Vedum,Senterpartiet,2017-03-30,2017-04-26
463,2016-2017,"Når politiet skal forebygge vold og konflikter som blant annet ble beskrevet i Aftenposten 25. mars, kan det være et viktig redskap å nedlegge oppholdsforbud for noen i bestemte områder. Etter dagens lovhjemler og rettspraksis skal det imidlertid være så mange registrerte kriminelle forhold og en så omfattende prosess før noen kan pålegges oppholdsforbud i forebyggende øyemed, at dette sjelden brukes.
Vil statsråden legge bedre til rette for at politiet skal kunne bruke oppholdsforbud for å forebygge voldshendelser?",Jan Bøhler,Arbeiderpartiet,2017-03-30,2017-04-05
464,2016-2017,"Konklusjonen til bevæpningsutvalet om at politiet ikkje skal bere våpen, byggjer mellom anna på at politiet skal ha tillit hjå innbyggjarane. Etter grundige analyser av kriminalitet og terrorfare, kom utvalet til at det ikkje er noko tydeleg behov for alminneleg bevæpning av norsk politi. Statsråden har tidlegare ynskja bevæpning.
Har statsråden endra syn etter å ha lese utvalet sine faglege vurderingar, eller vil han jobbe for bevæpning?",Hadia Tajik,Arbeiderpartiet,2017-03-30,2017-04-05
465,2016-2017,"Det er besluttet at arresten i Sandvika skal legges ned. I stedet skal arrestanter kjøres til Grønland i Oslo. Det er ikke veldig langt, men det er mange som vil måtte transporteres til Oslo. I dag har arresten i Sandvika 1 600 arrestanter årlig, og dette vil ifølge Budstikka medføre 55 000 ekstra kilometer transport for politiet.
Er det riktig bruk av politiets tid, og hvorfor legge ned denne arresten når politistasjonen skal bestå nettopp i Sandvika?",Marianne Aasen,Arbeiderpartiet,2017-03-30,2017-04-05
466,2016-2017,"I forliket om politireformen gav stortingsflertallet, etter initiativ fra Arbeiderpartiet, 'et løfte til innbyggerne' som skulle sikre reell lokal medvirkning til innholdet i tjenesten etter eventuelle endringer, som nedleggelse av lensmannskontor.
Hva har statsråden gjort for å forsikre seg om at Politidirektoratet informerte kommunene om muligheten til å kreve et skriftlig dokument av sin politimester om hva de kan regne med å 'få igjen' etter endringer, hvordan har Politidirektoratet gått frem, og hvor mange kommuner har en slik avtale?",Lene Vågslid,Arbeiderpartiet,2017-03-30,2017-04-05
467,2016-2017,"Mitt spørsmål går til næringsministeren. 

Vi har hatt noen krevende år i norsk økonomi. Ledigheten har vært høyere enn på 20 år, og det skapes veldig få nye arbeidsplasser i privat sektor. Maritim næring har vært utrolig viktig for nasjonen Norge. Vi har hele verdikjeden, mange arbeidsplasser, og det skapes mye verdier i den næringen. Skipsfarten er en internasjonal næring, men det betyr ikke at vi ikke kan jobbe for å sikre gode lønns- og arbeidsvilkår for dem som skal til sjøs. 

I går fant vi sammen i denne salen om lovfesting av nettolønnsordningen. Det var et viktig skritt og forhåpentligvis enden på visa for Høyres kompetansemodell, som faktisk ville ført til at mange tusen sjøfolk falt utenfor denne ordningen. Men vi finner ikke sammen om alt, og viljen til å sikre gode lønns- og arbeidsvilkår er ikke likt fordelt i denne salen. 

På fergene mellom Oslo og København, Bergen, Stavanger og Hirtshals og resten av utenlandsrutene mellom de skandinaviske land har det vært regelen at skandinaviske lønns- og arbeidsvilkår er gjeldende. I forslaget til NIS-forskrift, som nå har vært på høring, har statsråden foreslått å endre denne. Med små grep vil rutene kunne flagge til NIS og erstatte deler av mannskapet med billigere, utenlandsk arbeidskraft. Dette har skapt stor uro, ikke bare i Norge, men også i våre naboland. Danskene og svenskene har begynt å reagere og aksjonere, og ikke minst har politikere begynt å stille spørsmål til sine regjeringer. 

Det som bekymrer meg, er at denne regjeringen som vi har i Norge, ikke ser ut til å ville lytte til denne uroen. Hvorfor vil statsråden gå i front for dårligere lønns- og arbeidsvilkår i Norden? Er dette en villet politikk, eller har statsråden bare gjort en for dårlig jobb? 
",Else-May Norderhus,Arbeiderpartiet,2017-03-29,2017-03-29
468,2016-2017,"Mitt spørsmål går til næringsministeren. 

Vi er i hvert fall opptatt av klima, og Norge er store ute i verden på grunn av vår innsats mot hugging av regnskog. Regjeringen hevder de er opptatt av å stanse avskogingen, og Norge bruker omtrent 3 mrd. kr i året på å stoppe slik avskoging, avskoging som skjer for å få plass til svære palmeoljeplantasjer. Økt bruk av palmeolje fører nemlig til økt avskoging, og derfor er det viktig å få ned bruken av palmeolje. 

Så til saken: NRK og Aftenposten har avslørt at det er massivt med palmeolje i biodrivstoffet som folk og bedrifter i Norge har kjøpt for å være mer miljøvennlige. Norge burde være det landet som bare brukte det beste biodrivstoffet, det som har garantert klimaeffekt, og som garantert ikke fører til regnskoghogst. Men så langt har miljøminister Vidar Helgesen ikke løftet en finger for å få palmeolje vekk fra biodrivstoffet vårt, selv om han vet at det er alvorlig. Derfor retter jeg ikke spørsmålet til Vidar Helgesen, men vil heller spørre en minister som jeg håper er mer handlekraftig. Næringsministeren klargjør nemlig i disse dager hvilke miljøkrav staten og kommunene skal stille når de gjør innkjøp. En stor andel av biodrivstoffet som kjøpes, går til ferger, postbiler, hjemmehjelpsbiler, flytransport, hurtigbåter og transporttjenester som det offentlige kjøper inn. Likevel legger ikke næringsminister Monica Mæland opp til noe krav om at biodrivstoffet som skal brukes, skal være palmeoljefritt. 

Derfor spør jeg: Etter de siste avsløringene – vil næringsministeren sørge for at det i alle offentlige innkjøp av varer og tjenester stilles krav om at biodrivstoffet som brukes, er palmeoljefritt?",Heikki Eidsvoll Holmås,Sosialistisk Venstreparti,2017-03-29,2017-03-29
469,2016-2017,"Vi skulle gjerne ha stilt spørsmål om de store klimaendringene vi står foran. Jeg henviser heller til pressekonferansen som er tillyst senere i dag, for jeg har lyst til å stille et spørsmål til næringsministeren. 

Et omfattende skjemavelde er krevende for mange bedrifter. Rapporteringsplikt er en stor belastning for alt norsk næringsliv. Færre innrapporteringskrav, økt digitalisering og et forenklet regelverk er generelt det som kan være med og bidra til å gjøre det enklere for spesielt landets små og mellomstore bedrifter. Det er gjort flere forenklingsgrep – både under den forrige og under den nåværende regjering – som Venstre har støttet helhjertet opp om. Men sjøl om det er blitt gjort mye bra, viser undersøkelser, f.eks. fra Virke, at én av ti virksomheter opplever at det har blitt enklere, fire av ti mener at byrden er uendret, mens halvparten mener at regel- og innrapporteringsbyrden har blitt større. Mange opplever at det kommer stadig nye regler, registreringsordninger og gebyrer. 

Regjeringspartiene har lovet å redusere næringslivets kostnader knyttet til regelbruken med 15 mrd. kr innen 2017. Det er et ganske ambisiøst mål, og det er krevende å nå. Enkelte tiltak med stort potensial ligger fortsatt ubehandlet hos regjeringa. Et eksempel på det er forslagene fra Regnskapslovutvalget om å droppe kravet om årsberetning for mindre foretak og om å gjennomføre begrenset regnskapsplikt for små foretak. Et annet eksempel er forslagene fra Aksjelovutvalget om å redusere oppbevaringstiden for selskapsdokumentasjon og om å endre spesialregler om oppbevaring av enkelte typer regnskapsmateriale. Bare forslagene fra Aksjelovutvalget antas å gi en årlig besparelse på 2,5 mrd. kr for norske bedrifter. 

Spørsmålet mitt er: Kan næringsministeren forsikre oss om at disse sakene blir forelagt Stortinget, sånn at det er mulig å behandle dem før sommeren? Spørsmål 2: Hvilke strategier har næringsministeren for å nå målet om å redusere kostnader knyttet til regelbruken med 15 mrd. kr innen utgangen av året? 
",Trine Skei Grande,Venstre,2017-03-29,2017-03-29
470,2016-2017,"Mitt spørsmål går til klima- og miljøministeren. 

Vi skal tilbake til ulv. Det er slik at den måten som regjeringen ikke følger opp Stortingets vedtak på, og ikke minst den måten statsråden tolker og bruker lovverket på, når det gjelder ulvepolitikken, har skapt og skaper sterke reaksjoner. 

Professor i offentlig rett Eivind Smith sa det nokså godt under en høring i Stortinget for et par uker siden: Det går ikke an å skjule politikken gjennom å bruke jus på denne måten. Han mener at dette egentlig handler om at departementet gjennom skiftende begrunnelser vil unndra seg Stortingets krystallklare vedtak. Hvis det stemmer, er det nesten litt uvirkelig at en statsråd i en norsk regjering har så liten respekt for Stortingets flertall, et flertall som klart og tydelig har sagt at bestanden av ulv skal reguleres ned til mellom fire og seks ynglinger. Faglige råd fra Miljødirektoratet tilsier at det å regulere bestanden ned til dette målet ikke utgjør noen fare for bestandens overlevelse, som jo, som vi alle vet, er grunnkriteriet etter Bern-konvensjonen. 

Statsråden har altså all oppfordring til å innfri Stortingets vedtak. Til og med de to professorene som han hyret for å svare på en bestilling som var nøye tilpasset departementets egen politiske agenda, sier faktisk at den lovendringen som statsråden nå vil gjennomføre, ikke er nødvendig, den har ingen betydning. Andre jurister sier at statsråden ganske enkelt kan løse denne problemstillingen ved å endre rovviltforskriften og dermed oppfylle Stortingets vedtak. 

Vil regjeringen endre rovviltforskriften slik at den viser til hele § 18 i naturmangfoldloven og på den måten bidra til å oppfylle Stortingets vedtak?",Marit Arnstad,Senterpartiet,2017-03-29,2017-03-29
471,2016-2017,"Mitt spørsmål går til barneministeren. 

Barn og pornografi hører ikke sammen. Nylig fortalte Ulrikke Falch, som er skuespiller i NRK-serien Skam, åpenhjertig at hun begynte å se på porno som sjuåring, og hvordan pornografi er den mest tilgjengelige seksualundervisningen. Hun advarte videre mot at vi får en generasjon som er oppfostret på porno. 

Forfatter, og ikke minst far, Tore Renberg, gikk også forleden ut mot det han kaller «den pornografiserte offentligheten». Renberg tar på vegne av barn og unge et oppgjør med de grove russelåtene og industrien som står bak. 

En omfattende EU-undersøkelse slår fast at norske barn er på verdenstoppen når det gjelder pornokonsum. Undersøkelsen viser at 46 pst. av norske barn har sett på pornografi, mot 23 pst. i gjennomsnitt i Europa. En rapport fra Medietilsynet fra 2016 viser at norske barn ser tidligere på porno enn før. 

Ifølge Redd Barna-rapporten Ungdoms oppfatninger om voldtekt, kjønnsroller og samtykke har pornografi innvirkning på ungdoms seksuelle handlinger. Den viser at ungdom føler seg presset til å etterlikne handlinger fra pornofilmer. Forskere har uttrykt bekymring for at porno medfører at ungdommer ikke klarer å sette grenser og uttrykke hva de de opplever som trygt. 

Synes barneministeren det er et problem at norske barn helt ned i barnehagealder ser på pornografi, og i så fall hva gjør hun for å beskytte barn mot porno?",Kjell Ingolf Ropstad,Kristelig Folkeparti,2017-03-29,2017-03-29
472,2016-2017,"Mitt spørsmål går til statsråd Vidar Helgesen. 

Vi har nå i mange måneder hatt en høylytt debatt om den stadig voksende bestanden av ulv og regjeringas totale handlingslammelse for å kunne få bestanden ned på det nivået som Stortinget har bestemt. Statsrådens overprøving av rovviltnemndenes vedtak om felling før jul handler mer om politisk trenering enn om juss. 

Den 6. mars var det bred mediedekning da statsråden besøkte folk i bygda Slettås i Trysil kommune. Han uttrykte forståelse for folks uro og redsel og sa ifølge NRK at han hadde latt seg farge av inntrykkene. 

Ulv er observert inne på gårdsplassen til folk, og det skaper naturlig nok redsel. Fra før av vet vi at ulven har fratatt mange levebrødet og muligheten til utmarksbeite og husdyrhold. Muligheten til å drive tradisjonell jakt er blitt begrenset, og bestanden av bl.a. elg er betydelig redusert. Belastningene for mange er store. 

Ulvene i Slettås ser ut til å være svært nærgående. For bare få dager siden fikk de samme folkene som statsråden besøkte, beskjed om at myndighetene hadde sagt nei til å felle Slettås-flokken, som kommunen hadde søkt om. 

Har statsråden noen som helst forståelse for innbyggerne i Slettås’ situasjon, og vil statsråden ta initiativ til felling av denne flokken?",Dag Terje Andersen,Arbeiderpartiet,2017-03-29,2017-03-29
473,2016-2017,"Arbeid til alle er den beste medisinen mot økte forskjeller. Regjeringen er snart ferdig med sin periode og har brukt over 20 mrd. kroner på skattekutt, ifølge seg selv for å fremme vekst og omstilling. Resultatet kjenner vi: Forskjellene øker, sysselsettingsandelen er rekordlav, og i Aftenposten 16. februar sa sentralbanksjefen: 'Omstillingene ligger stadig foran oss'.
Er statsråden enig med sentralbanksjefen, og er hun fornøyd med hva fellesskapet har fått igjen for skattekuttene?",Odd Omland,Arbeiderpartiet,2017-03-23,2017-03-29
474,2016-2017,"Stortinget har vedtatt at all oppvarming av bygg skal være fossilfri. Regjeringen har ikke fulgt opp, ved at de har sendt på høring et forslag som ikke inkluderer fossil gass, og som åpner for at spisslast i næringsbygg og i fjernvarmen kan bruke olje. Nå har fagetatene gitt sine høringsinnspill.
Vil statsråden nå følge opp Stortingets vedtak?",Heikki Eidsvoll Holmås,Sosialistisk Venstreparti,2017-03-23,2017-03-29
475,2016-2017,"I Stortingets behandling av Innst. 16 S (2016-2017) før jul avviste regjeringspartiene et forslag om at regjeringen skulle innlede forhandlinger med Oslo kommune om å forlenge Oslo Sør-satsingen, som går ut i 2017. Imidlertid vedtok Høyres landsmøte, ifølge Nordstrands Blad 15. mars, å 'videreføre områdesatsingene'. For at dette skal kunne skje uten at satsingen først bygges ned, er det viktig at regjeringen gir beskjed om at man vil fortsette, og starter en felles planleggingsprosess.
Kan statsråden bekrefte at dette vil skje, og eventuelt når?",Jan Bøhler,Arbeiderpartiet,2017-03-23,2017-03-29
476,2016-2017,"Heimevernet har fått 40 pst. fleire nøkkelobjekt å beskytte, som krev vakthold og sikring i tilfelle krise eller krig. Samstundes reduserer Høgre og Framstegspartiet Heimevernet. Under høyringa i kontroll- og konstitusjonskomiteen gjorde generalinspektøren i Heimevernet det klart at han ikkje hadde dei ressursane han trong.
Vil regjeringa i lys av Riksrevisjonen sin kritikk syte for at Heimevernet får tilstrekkelege ressursar til å løyse sitt militære samfunnsoppdrag for folk og verne  våre sårbare samfunnsverdiar?",Liv Signe Navarsete,Senterpartiet,2017-03-23,2017-03-29
477,2016-2017,"Samfunnet stiller stadig større krav til kunnskap og kompetanse, men hele fire av ti studenter faller fra. Det kan skape økende forskjeller. Norge er blant OECD-landene med svakest gjennomføring av studier. Regjeringens kvalitetsmelding er lite forpliktende, og de fleste tiltakene skal institusjonene selv gjøre.
Hvor stort frafall mener statsråden er greit, og hvilke tiltak i meldingen og i regjeringens politikk for øvrig mener statsråden bidrar til å senke frafallet?",Marianne Aasen,Arbeiderpartiet,2017-03-23,2017-03-29
478,2016-2017,"Tross gjentatte spørsmål fra Stortinget vil ikke regjeringen opplyse den reelle andelen av det økonomiske handlingsrommet som er brukt på skattekutt. Det er likevel ingen tvil om at det er en betydelig del, og heller ikke tvil om at disse skattekuttene i hovedsak har bidratt til økt budsjettunderskudd og økte forskjeller, og ikke til økt sysselsetting som var regjeringens begrunnelse. Landets mest formuende er blitt rikere, men ut over det er effektene uteblitt. 
Vil statsråden nå innrømme feil og legge om?",Irene Johansen,Arbeiderpartiet,2017-03-23,2017-03-29
479,2016-2017,"Skolen er samfunnets viktigste arena for å utjevne forskjeller. Men i stedet for å prioritere elever som sliter, har Høyre og Fremskrittspartiet de siste fire årene stemt mot fem av Arbeiderpartiets forslag i Stortinget om satsing på tidlig innsats. Nå på tampen av regjeringsperioden legges det omsider frem en melding. Om en god måned er det høring i kirke-, utdannings- og forskningskomiteen. Det vil altså fremdeles ta tid før det skjer noe i klasserommene.
Disse tiltakene er alt annet enn tidlige fra regjeringens side, hvorfor har det ikke skjedd noe før?",Christian Tynning Bjørnø,Arbeiderpartiet,2017-03-23,2017-03-29
480,2016-2017,"I Norge finner vi de tydeligste sosiale forskjellene innen helse. Vi har kunnskap og virkemidler til å møte disse utfordringene. Regjeringen fraskriver seg ansvaret og avviser å lytte til forskning og kunnskap. I sin nye kostholdsplan skal gode mat- og måltidsvaner vektlegges. Tiltakene er så få og innsatsen er så liten at den umulig kan tas på alvor. Barn skal være matagenter og gjøre de voksnes jobb.
Mener statsråden at matagenter mellom seks og ti år skal ta ansvar for noe han selv ikke tør å forplikte seg til?",Ingvild Kjerkol,Arbeiderpartiet,2017-03-23,2017-03-29
481,2016-2017,"I Norge kjennetegnes boligmarkedet av at åtte av ti eier sin egen bolig. Med den kraftige veksten vi har sett i boligprisene de siste årene, kan situasjonen på boligmarkedet føre til større forskjeller mellom dem som er utenfor og dem som er innenfor boligmarkedet. Regjeringen har gjort det vanskeligere for unge å få startlån i Husbanken, kuttet i Husbankens lånerammer og strammet inn på egenkapitalkravet.
Hva vil statsråden gjør for at boligmarkedet ikke skaper større forskjeller?",Øystein Langholm Hansen,Arbeiderpartiet,2017-03-23,2017-03-29
482,2016-2017,"Arbeid til alle med jevn lønnsutvikling gjennom kollektive lønnsforhandlinger er vår beste medisin mot økte forskjeller. Lav kronekurs, lav rente og moderate lønnsoppgjør har hindret at arbeidsledigheten har steget til enda høyere nivåer. Den norske modellen bygger på høy organisasjonsgrad og tett trepartssamarbeid mellom arbeidsgivere, arbeidstakere og myndighetene.
Hvorfor vil regjeringen undergrave dette ved å svekke fagforeningsfradraget, bygge ned trepartssamarbeidet og øke midlertidigheten?",Tove-Lise Torve,Arbeiderpartiet,2017-03-23,2017-03-29
483,2016-2017,"Erna Solberg åpner for å bruke hele det økonomiske handlingsrommet i neste periode på skattekutt dersom hun får fortsette. Høyre har programfestet at inntil halvparten av disse kuttene skal målrettes mot landets ti prosent rikeste. 
Støtter statsråden statsministerens åpning for å bruke hele handlingsrommet på skattekutt, og vil hun fortsatt prioritere Høyres rike sponsorer foran folk flest, slik hun har gjort de fire siste årene?",Truls Wickholm,Arbeiderpartiet,2017-03-23,2017-03-29
484,2016-2017,"Det viktigste økonomiske skillet går mellom dem som er innenfor og dem som er utenfor arbeidsmarkedet. Arbeidsledigheten har i perioden vært rekordhøy, andelen i arbeid er den laveste på 20 år, og det skapes nesten ikke jobber i privat sektor. På Vestlandet tar foreldre ungene ut av SFO og barnehage fordi pengene ikke strekker til. Unge familier tvinges til å flytte. Forskjellene mellom dem som har, og dem som ikke har, blir større.
Er statsråden bekymret for at den rekordhøye ledigheten vil føre til økte forskjeller?",Torstein Tvedt Solberg,Arbeiderpartiet,2017-03-23,2017-03-29
485,2016-2017,"Finansministeren gikk ut i Aftenposten før valget i 2013 og forsvarte økte forskjeller. 'Det er ingen offentlig oppgave å utjevne forskjeller som skyldes at noen tjener mer, arver mer og eier mer enn andre', mente Siv Jensen ifølge avisen. 
Har statsråden endret sin holdning til økte forskjeller, slik hun tydeligvis har gjort til handlingsregelen som hun nå trykker til sitt bryst, og avgiftene som hun nå har økt med 4 mrd. kroner?",Tore Hagebakken,Arbeiderpartiet,2017-03-23,2017-03-29
486,2016-2017,"Høy sysselsetting er det viktigste tiltaket mot økte forskjeller. På Høyres landsmøte i 2013 sa Erna Solberg: 'Vi må få flere som i dag ramler utenfor arbeidslivet til å forbli innenfor.' Fasiten etter drøyt tre år med Høyre-regjering er at andelen som ikke er i arbeid i 2016, var den høyeste på over 20 år. Antallet unge uføre har økt med 37 pst. Flere unge er utenfor arbeid, utdanning og aktivitet.
Med grunnlag i disse resultater mener regjeringen det er klokt å videreføre den politiske linjen de har ført siden 2013?",Dag Terje Andersen,Arbeiderpartiet,2017-03-23,2017-03-29
487,2016-2017,"Etter en nedgang i inntektsulikhet, målt ved den såkalte Gini-koeffisienten, under Stoltenberg II-regjeringen, ser vi at ulikhetene øker kraftig etter at Høyre- og Fremskrittsparti-regjeringen tiltrådte. Fasiten etter fire budsjetter er at landets aller rikeste får 160 ganger mer i skattekutt enn hva de 94 prosentene med lavest formue får i snitt.
Synes statsråden det er bekymringsverdig at inntektsforskjellene øker såpass kraftig med dagens regjering?",Marianne Marthinsen,Arbeiderpartiet,2017-03-23,2017-03-29
488,2016-2017,"Da Stortinget behandlet Senterpartiets representantforslag om innholdsmerking av alkoholholdig drikk, skrev regjeringen og Venstre i innstillingen at det er mye positivt med innholdsmerking av alkohol, men at de ville avvente rapporten fra Europakommisjonen, jf. Innst. 164 S (2014-2015) om emnet. Nå har denne rapporten kommet, og det er mulig for Norge å innføre egne merkekrav som går ut over EUs minstestandarder.
Vil statsråden nå sette i gang dette arbeidet?",Kjersti Toppe,Senterpartiet,2017-03-23,2017-03-29
489,2016-2017,"Regjeringa, med Venstre og Kristeleg Folkeparti, har i vekevis reist rundt med lekkasjar frå den komande stortingsmeldinga om Nasjonal transportplan. Så langt har lekkasjane reist fleire spørsmål enn svar og mange har vorte litt skuffa. Tidenes jernbanesatsing viste seg å innehalde lite nytt, men desto fleire utsetjingar: Ringeriksbanen er utsett, InterCity-strekningane er utsette, Trønderbanen er utsett, Arna–Stanghelle er utsett. 

Ifølge statsministeren er prosjektet Arna–Stanghelle prioritert i NTP. På Arna stasjon skal statsministeren ha sagt at «utviklingen har trykket dette prosjektet fremover i køen på grunn av rasfare og alvorlige ulykker på vegen». Sanninga er at prosjektet har kome lenger bak i køen. Transportetatane føreslo oppstart i 2021. No er prosjektet utsett til 2024. Denne utsetjinga har vekt sterke reaksjonar. Det forstår eg godt. Eg er frå fylket sjølv og får mange innspel frå folk som jamleg trafikkerer strekninga, både med tog og på vei. 

Så har regjeringa i sine pressekonferansar skrytt av å ha inngått avtale med Venstre og Kristeleg Folkeparti om Nasjonal transportplan. Men den 19. mars kan me lesa i Bergens Tidende at Kristeleg Folkeparti sin leiar, Knut Arild Hareide, og Venstre sin nestleiar, Terje Breivik, begge understreker at Nasjonal transportplan ikkje er behandla i Stortinget, og at håpet om å framskunda prosjektet ikkje er ute. 

Igjen opplever me at denne regjeringa bidreg til at det vert skapt forvirring og usikkerheit om viktige spørsmål. Mitt spørsmål til statsministeren er derfor om ho også sjølv vil arbeida for tidlegare oppstart av prosjektet Arna–Stanghelle, eller om einigheita mellom regjeringa og samarbeidspartia om oppstart fyrst i 2024 ligg fast?",Magne Rommetveit,Arbeiderpartiet,2017-03-22,2017-03-22
490,2016-2017,"Det internasjonale energibyrået, IEA, og Det internasjonale byrået for fornybar energi, IRENA, har nettopp lagt fram en rapport som heter «Perspectives for the energy transition: Investment needs for a low-carbon energy system». I rapporten går de igjennom hvordan verden må utvikle energisystemene sine for å nå togradersmålet og ambisjonen om 1,5-gradersmålet, som Norge har sluttet seg til. Begge byråene anbefaler sterkt at G20-landene snarest vender seg av med fossil energi, og de understreker de betydelige økonomiske fordelene ved en rask overgang til fornybare næringer, samtidig som de understreker det veldig store behovet for internasjonale investeringer i fornybar energi. 

I denne situasjonen gjør regjeringen i Norge det stikk motsatte. Oljeminister Søviknes har uttalt noe i retning av at nå gjelder det å tråkke til, og man har for 24. konsesjonsrunde varslet utlysning av langt over 100 nye leteområder pluss TFO-områder. 

Dette er – så vidt jeg kan se – det stikk motsatte av det Det internasjonale energibyrået og Det internasjonale byrået for fornybar energi anbefaler. Mener statsministeren at disse to byråene tar fullstendig feil i sin analyse og sin anbefaling?",Rasmus Hansson,Miljøpartiet De Grønne,2017-03-22,2017-03-22
491,2016-2017,"Skatteflukt undergraver velferdsstaten, fellesskapets inntekter og er et slag mot norsk nærings- og arbeidsliv. Når folk fra den økonomiske eliten flytter pengene sine ut av landet for å slippe å betale skatt, vender de på mange måter ryggen til fellesskapet. Penger som forsvinner, kunne gått til helse, til folk som har lite, eller til lærerløft, som vi nettopp snakket om, og det har også den konsekvens at andre må bidra med mer, fordi noen med mye velger ikke å bidra. 

Hvis vi skal gjøre noe med dette her, må vi ha internasjonalt samarbeid for å hindre skattekonkurranse. Vi må også som politikere vise holdning. Derfor lurer jeg på: Hva har regjeringen gjort for å hindre skatteflukt, og hva er statsministerens syn på skatteflyktninger?",Audun Lysbakken,Sosialistisk Venstreparti,2017-03-22,2017-03-22
492,2016-2017,"Ved forrige valg gikk vi til valg på å gjennomføre et lærerløft. Det lærerløftet har vi gjennomført. Det har blitt en suksess. Nesten alle de lærerne som har vært igjennom, syns at dette var kjempenyttig, og at de har blitt bedre lærere i andre enden. Men gjennom hele lærerløftet er det mye ferdigheter som har hatt fokus. Det er knekking av lesekoder og knekking av mattekoder. 

Vi vet at vi nå lever i en tid med populismens framvekst i Europa – og i norsk politikk. Vi ser store endringer, som gjør at vi skal utdanne elever som skal være i stand til å gå ut i et næringsliv og et arbeidsliv der de sjøl skal være med på å endre sine egne arbeidsoppgaver. Vi ser at vi er i en tid der kanskje dannelse og dannelsesfag som historie, som samfunnsfag, som religionskunnskap blir viktigere og viktigere for å kunne være aktive borgere i et samfunn. Vi trenger faktisk å bygge hele mennesker, hele samfunnsborgere, som kan være med og ta del i utviklingen av samfunnet, være med og endre arbeidsplassen de sjøl skal inn i, være med og få til nytenkning og kreativitet og bruke ny teknologi. Det er ganske store krav. Vi burde egentlig ha bredt ut fokuset på lærerløftet ikke bare til ferdigheter, men også et dannelsesperspektiv og kreativ kompetanse. 

Spørsmålet mitt til statsministeren er: Burde vi ikke egentlig nå ha innført et lærerløft 2.0, som handler om å løfte dannelsesperspektivet og det kreative og hele mennesket i utdannelsessystemet vårt?",Trine Skei Grande,Venstre,2017-03-22,2017-03-22
493,2016-2017,"Det siste året har eg reist og besøkt forsvarsbasar over heile landet. Eg har hatt gleda av å snakke med og lære av soldatar og tilsette i Forsvaret som alle brenn for Forsvaret og i siste instans er villige til å ofre livet for landet sitt. Det som slår meg, er fortvilinga og vonbrotet hos folk i Hæren, Heimevernet og Kystforsvaret ved regjeringa sin forsvarspolitikk. Høgre si kommunikasjonsavdeling prøver å selje nedbygging av Hæren, nedriving av Heimevernet, nedlegging av Sjøheimevernet, avskaffing av kystkorvettar og nedlegging av flybasen på Andøya og helikopterbasen på Bardufoss som ei historisk satsing på Forsvaret. Så godt som alle soldatane eg snakka med, har anten rista på hovudet eller rive seg i håret. 

Trass i at Høgre på siste landsmøte vedtok at dei på sikt vil auke løyvingane til Forsvaret med 2 pst. av BNP, i tråd med det statsministeren lova på NATO-møtet i Wales, veit både statsministeren og eg at langtidsplanen dei la fram i fjor, garantert ikkje vil nå det målet. Ein konsekvens av den svake langtidsplanen er at det ikkje er sett av nok pengar til investeringar i Hæren, noko regjeringa sjølv seinast for halvanna år sidan meinte var absolutt naudsynt. For fire år sidan braut Høgre forliksforhandlingane om den langtidsplanen fordi ein skulle satse langt sterkare på landmakta. 

Ei av dei mange avgjerdene som har vekt fortviling, er nedlegging av flybasen på Andøya. Ein samrøystes komité slo sist haust fast at regjeringa skal kome attende til Stortinget viss det kjem fram vesentlege endringar i avgjerdsgrunnlaget for Andøya. Kan statsministeren garantere at kostnadsestimatet for Andøya og Evenes er korrekt? Om statsministeren ikkje kan garantere for kostnadsestimatet, vil ho då følgje opp og syte for at regjeringa kjem tilbake til Stortinget med oppdaterte tal i revidert nasjonalbudsjett?",Liv Signe Navarsete,Senterpartiet,2017-03-22,2017-03-22
494,2016-2017,"To dagar på rad har NRK hatt kritiske nyheitssaker om fosterreduksjon eller «tvillingabort». I går blei det meldt at legar ved St. Olavs Hospital, som er dei einaste som kan gjennomføre tvillingabort i Noreg, har sendt eit brev til Helsedirektoratet, der dei ber om at lovavdelinga i Justisdepartementet ser på abortforskrifta på ny. Det er på grunn av etiske diskusjonar i fagmiljøet. 

Seksjonsoverlege Torbjørn Eggebø seier til NRK: 


«Juristene i Justisdepartementet har tolket ordlyden i Abortloven nøye men de har ikke tenkt medisinsk-tekniske forhold.» 

I dag høyrer me at leiar for Etisk råd i Danmark argumenterer mot den norske praksisen og uttrykkjer overrasking over den liberale tolkinga i Noreg. Etter at lovavdelinga i Justisdepartementet i Noreg tolka abortlova, gjennomførte Etisk råd i Danmark ei høyring om same praksis bør innførast i Danmark. Konklusjonen i Danmark er ein annan enn i Noreg. 


«Vi synes at det er forskjell på å ta livet av ett foster og avbryte hele svangerskapet.» 

Det sa leiaren av Etisk råd i Danmark, Gorm Greisen, til NRK. 

Eg vil presisere at dette spørsmålet ikkje gjeld sjuke foster. Eg trur det er mange som opplever dette som eit vanskeleg verdispørsmål. Konklusjonen til regjeringa har vore å opne opp for tvillingabort av eitt eller fleire friske foster. 

Mitt spørsmål til statsministeren er: Har dette vore ei rein lovteknisk vurdering av abortlova, eller har det vore ei etisk vurdering av om vi skal seie ja eller nei til tvillingabort i Noreg?",Knut Arild Hareide,Kristelig Folkeparti,2017-03-22,2017-03-22
495,2016-2017,"Økningen i ulikhet som vi har sett under Høyre- og Fremskrittsparti-regjeringen, synes også på fotballbanen. TV2 har satt søkelyset på at mange barn og ungdom må slutte med fotball fordi det er for dyrt. Klubbene har et ansvar for å inkludere alle, men politikken kan også legge til rette for at klubbene skal kunne ha en økonomi som tillater dem å ha lave treningsavgifter.
Hvorfor vil ikke statsråden prioritere å bruke penger på idrettsanlegg, slik hun selv tok til orde for da hun satt i opposisjon?",Anette Trettebergstuen,Arbeiderpartiet,2017-03-22,2017-03-29
496,2016-2017,"Sivilombudsmannen har gjort alvorlige funn knyttet til avtalen med Nederland om leie av soningsplasser. Blant annet påpeker han at norske myndigheter er avskåret fra å ivareta ansvaret for å beskytte innsatte, noe som utgjør en risiko for tortur og umenneskelig behandling.
Mener statsråden dette er alvorlig, og hvordan vil statsråden sørge for at norske myndigheter igjen vil kunne ivareta ansvaret for å beskytte innsatte mot tortur og umenneskelig behandling?",Jorodd Asphjell,Arbeiderpartiet,2017-03-22,2017-03-29
497,2016-2017,"Statsministeren deltok i går i høringen om regjeringens alvorlige svikt i arbeidet med å sikre vitale bygg og anlegg mot terror og andre trusler. Riksrevisjonen kom i 2015 til at det forelå svært alvorlige mangler, og at det var svært alvorlig at verken politiet eller Forsvaret, sammen eller hver for seg, var i stand til å sikre offentlige bygninger godt nok. «Svært alvorlig» i Riksrevisjonens ordbruk betyr at liv og helse er i fare. 

Nå vil høringen avdekke hva som har skjedd, og ikke skjedd, og den skal oppsummeres. Vi, her, må forstå hvorfor, og man har grunn til å spørre om de manglene som er avdekket, nå er rettet opp, slik at vi har grunn til å føle oss trygge på at situasjonen ikke er «svært alvorlig». 

Da går vi tilbake til 2012–2013 og tiden etter 22. juli og Gjørv-kommisjonen, en kommisjon som i full åpenhet avdekket hva som var utfordringene – det var ærlig og til tider brutalt – som fikk vedtatt instrukser og planer for å rette opp. Erna Solberg snakket da om betydningen av å ha gjennomføringskraft i beredskapsarbeidet. 

Det er dette det er interessant å se på nå. Den 9. mars 2013 sa Erna Solberg at hun ville opprette en beredskapsfunksjon på Statsministerens kontor, fordi «landets øverste politiske leder til syvende og sist sitter med ansvaret for Norges beredskap» – til syvende og sist. Til VG sa Erna Solberg: 


«Erfaringen fra 22. juli-kommisjonens arbeid viser at dette trengs. Man trenger en statsminister som har styringen i disse sakene.» 

Mitt spørsmål til statsministeren er, helt konkret: I lys av hva vi hørte i går, om forholdene i oppfølgingen av dette arbeidet og situasjonen i de to departementene, vil statsministeren si at hun i disse sakene hadde styringen?",Jonas Gahr Støre,Arbeiderpartiet,2017-03-22,2017-03-22
498,2016-2017,"Sivilombudsmannen har gjort alvorlige funn ved sitt besøk i Norgerhaven fengsel. Heriblant at innsatte blir rutinemessig påsatt tvangsmiddelet BodyCuff under flytransport, uten individuell vurdering og skriftlig vedtak. Sivilombudsmannen sier i sin rapport at denne praksisen ikke er akseptabel. 
Mener statsråden praksisen er akseptabel, og vil han endre praksisen i tråd med Sivilombudsmannens anbefalinger?",Anna Ljunggren,Arbeiderpartiet,2017-03-16,2017-03-22
499,2016-2017,"Helsedirektoratet har i fire månader nekta for at ein feil registreringspraksis i DIPS har ført til at pasientar blir kasta ut av dei offisielle ventelistene. Ifølgje tillitsvald lege ved Oslo universitetssykehus kan det dreie seg om titusenvis av pasientar som har mista sin behandlingsrett, jf. TV2 den 28. februar 2017.
Kan statsråden informere om omfanget av denne skandalen, kor mange pasientar som har mista behandlingsretten, og kva tiltak regjeringa no set i verk for å sikre pasientar rett til behandling innan frist?",Kjersti Toppe,Senterpartiet,2017-03-16,2017-03-22
500,2016-2017,"Vi kan med jevne mellomrom lese i mediene at det kan være ulønnsomt å bygge nye boliger i distriktene, fordi det kan være vanskelig å få igjen pengene ved salg. Noen steder er materiellet til og med dyrere enn verdien på huset. Og det er før man regner med kostnaden ved å bruke fagfolk. Når bankene også tar lav panteverdi i husene, blir det vanskelig å få bygget nytt.
Hva vil statsråden og regjeringen gjøre for at det skal bygges flere boliger i distriktene?",Jorid Juliussen Nordmelan,Arbeiderpartiet,2017-03-16,2017-03-22
501,2016-2017,"Sivilombudsmannen har slaktet avtalen om leie av fengselsplasser i Nederland, blant annet fordi Norge ikke kan ivareta sine forpliktelser etter FNs menneskerettskonvensjon. Statsministeren sier til TV om saken 15. mars 2017 at 'Soningsforholdene i Nederland er vurdert og at regjeringen mener det ikke er dårlige soningsforhold'.
Betyr dette at statsministeren ikke har tillit til Sivilombudsmannens vurderinger og at hun ikke vil ta konsekvensene av funnene i Sivilombudsmannens rapport?",Kari Henriksen,Arbeiderpartiet,2017-03-16,2017-03-22
502,2016-2017,"EU-minister Frank Bakke-Jensen siteres i ifinnmark.no 6. mars på at regjeringen har 'jobbet aktivt opp mot EUs institusjoner for å ivareta norske interesser og sikre en balanse mellom næringsinteresser og vern'.
Betyr det at Norge har jobbet aktivt mot følgende ordlyd i EU-parlamentets resolusjon om EUs arktispolitikk: 'a future total ban on the extraction of Arctic oil and gas in order to achieve the goal of a low carbon economy', jf. § 13 i (2016/2228 (INI))?",Rasmus Hansson,Miljøpartiet De Grønne,2017-03-16,2017-03-22
503,2016-2017,"Andelen av eldre øker. Om lag 10 pst. av dagens boligmasse er ansett å være tilgjengelig for alle. Det er et politisk ønske at folk skal bo lengst mulig hjemme i tilrettelagte hjem, fremfor institusjoner. Flere høringsinstanser har reagert på endringene i TEK 17.
Mener statsråden at det i lys av dette er forsvarlig å redusere på tilgjengelighetskravene i nye boligbygg slik regjeringen nå foreslår?",Ketil Kjenseth,Venstre,2017-03-16,2017-03-22
504,2016-2017,"Sivilombudsmannens rapport fra Norgerhaven fengsel viser at innsattes pasientrettigheter ikke er ivaretatt og at helsetilbudet ikke er tilfredsstillende. Han peker på at innsatte med kroniske og ikke-akutte sykdommer ikke blir sikret oppfølging av spesialisthelsetjenesten, og at de innsatte ikke har reell tilgang til en effektiv klageordning for helsehjelp.
Hva vil statsråden gjøre for å følge opp funnene slik at helsetilbudet og pasientrettighetene til de innsatte blir ivaretatt?",Ruth Grung,Arbeiderpartiet,2017-03-16,2017-03-22
505,2016-2017,"Under innspurten av valgkampen før stortingsvalget i 2013 stilte Høyre, Fremskrittspartiet, Kristelig Folkeparti og Venstre opp sammen med Huseiernes Landsforbund og lovte at egenkapitalkravet til norske boliglånskunder skulle bli skrudd ned til 10 pst.
Hvorfor har statsråden gjort det til sin kampsak ikke å innfri dette løftet?",Torstein Tvedt Solberg,Arbeiderpartiet,2017-03-16,2017-03-22
506,2016-2017,"Forslag til TEK 17 har fått bred kritikk i høringen fordi forslaget svekker krav om universell utforming og tilgjengelighet i boliger. Dette vil bety økte samfunnskostnader fordi mange vil måtte flytte eller utbedre boligen sin hvis man blir avhengig av hjelpemidler. Samtidig står det i høringsnotatet at reduserte byggekostnader ved TEK 17 er beregnet til om lag 100 000 kroner for en leilighet på 50 kvm.
Kan statsråden garantere at lavere byggekostnader alltid vil komme boligkjøper til gode?",Stine Renate Håheim,Arbeiderpartiet,2017-03-16,2017-03-22
507,2016-2017,"Flere av høringsinstansene til TEK 17 er bekymret for at forslagene bryter med prinsippet for god tilgjengelighet og at framtidens boliger ikke vil bli i samsvar med politiske føringer fra Stortinget. 
Hvordan vurderer statsråden denne bekymringen?",Kirsti Bergstø,Sosialistisk Venstreparti,2017-03-15,2017-03-22
508,2016-2017,"Det har nå gått eit år sidan villrein i Noreg vart påvist daud av skrantesjuke. Dette er fyrste gong denne alvorlege sjukdommen er påvist i Europa og fyrste gong på rein. No har det gått eit år sidan dette vart kjent.
Kva har statsråden gjort, og kva vil han gjera for å begrense smittespreiing og utrydde denne sjukdommen før den spreier seg utover Nordfjella, som så langt er einaste område skrantesjuke på rein er registrert?",Ivar Odnes,Senterpartiet,2017-03-15,2017-03-22
509,2016-2017,"Inntektene fra utenlandskablene går til å redusere nettleien for norske forbrukere. Dette er med på å legitimere utbyggingen av utenlandskabler. Et av Arbeiderpartiets ankepunkter mot privat eierskap av utenlandskabler er at inntektene vil gå til eierne i stedet for forbrukerne. I EUs vinterpakke foreslås det nye regler. 
Hvilken betydning vil EU-kommisjonens forslag til revidert elektrisitetsforordning kunne få for muligheten til å redusere nettleien for norske nettkunder?",Per Rune Henriksen,Arbeiderpartiet,2017-03-14,2017-03-22
510,2016-2017,"Høyre- og Fremskrittsparti-regjeringen må ta sin del av ansvaret for at det bygges for få boliger. Men de må også sikre at boligbyggingen foregår i lovlige former, både når det gjelder lønns- og ansettelsesforhold, helse, miljø og sikkerhet, skattelovgivning mv. Byggebransjen er en særlig utsatt bransje for useriøse aktører.
Mener statsråden politiet i dag har tilstrekkelige virkemidler til rådighet for å etterforske og få pådømt arbeidslivskriminalitet?",Lise Christoffersen,Arbeiderpartiet,2017-03-14,2017-03-22
511,2016-2017,"I Norge har det vært en villet politikk over mange år at alle skal kunne eie sin egen bolig. I Haugesund gikk flere foreldre til unge mennesker med ulike hjelpebehov sammen og stiftet borettslag, bygget leiligheter og sikret selveierbolig for ungdommer som fort havner utenfor boligmarkedet i en leid leilighet i sitt voksenliv.
Hva gjør statsråden for at mennesker med psykisk utviklingshemming kan bo i selveierbolig?",Hege Haukeland Liadal,Arbeiderpartiet,2017-03-14,2017-03-22
512,2016-2017,"I interpellasjonsdebatten 21. februar 2017 om kampen mot kriminelle gjenger i Oslo-området sa statsråden: 'Det er ikke sånn at man skal benytte A4-løsninger i alle sammenhenger, og jeg tror de fleste ser at hovedstadsområdet har særlige utfordringer, som skal ivaretas'. Også Difi-rapporten om politireformen tar opp det samme. Likevel legges Seksjon for organisert kriminalitet ved Oslo politidistrikt som sådan ned om kort tid og fordeles inn i en ny stor felles enhet.
Hvordan vil statsråden sørge for at politiet har ressurser til langsiktig, konsentrert innsats mot de kriminelle gjengene?",Jan Bøhler,Arbeiderpartiet,2017-03-09,2017-03-22
513,2016-2017,"Etter snart 3,5 år med den mest høyreorienterte regjeringa Norge har hatt i moderne tid, ser vi klare resultater av politikken: 

 Forskjellene i Norge øker. 

 Arbeidsledigheten holder seg høy og stiger fortsatt i noen fylker, bl.a. i mitt hjemfylke, Vestfold, der økningen har vært på 6 pst. det siste året. 

 Sysselsettingsgraden har gått ned, fra 68,5 pst. til 66,8 pst., fra 2013 til 2016. 

 Enda mer alvorlig: Vi ser nå også at arbeidsstyrken blir redusert. 

Samtidig ser vi at antallet sosialhjelpsmottakere øker. Antallet langtids sosialhjelpsmottakere øker. Andelen uføre går opp med 4 pst. fra 2013 til 2016. Og for ungdom fra 18 til 29 år er det faktisk en økning i uførhet på 37 pst. Flere unge er utenfor. 

Er statsråden fornøyd med utviklingen i Norge under denne regjeringa?",Dag Terje Andersen,Arbeiderpartiet,2017-03-08,2017-03-08
514,2016-2017,"Da vil jeg vil be arbeidsministeren om å komme tilbake, slik at vi kan fortsette å snakke om 8. mars. Det passer seg i dag. 

Vi har en samfunnsutvikling i Norge hvor ulikheten i makt og rikdom øker. Vi har en regjering som gjennom en rekke politiske tiltak aktivt heier på denne utviklingen. Når forskjellene øker, ser vi også at det er negativt for likestillingen, på felt etter felt. Forskjellspolitikk er kvinnefiendtlig. Når regjeringen deler ut store skattekutt til dem som har mest fra før, vet vi at blant dem er det klart flest menn. Når høyresiden heier på en politikk for mer kommersialisering av velferd, vet vi at svært mange av dem som får svekket sine pensjonsordninger og sine arbeidsbetingelser, er kvinner. 

Det er én ting Høyre lovet å gjøre noe med før dette valget, og det er det store lønnsgapet mellom kvinner og menn. Erna Solberg var i flere år som opposisjonspolitiker veldig aktiv i likelønnsdebatten og lovet helt konkret det Høyre har kalt en kompetansepott, for å gjøre noe med lønnsgapet mellom de kvinnedominerte gruppene med høyere utdanning og de mannsdominerte gruppene. Vi er fortsatt – fire år inn i Høyres regjeringsperiode – langt, langt unna målet om likelønn, og det er vanskelig å få øye på noen tiltak som monner. På Høyres nettside kan vi fortsatt lese: 


«Høyre foreslår at det skal innføres en kompetansepott for oppgjørene i offentlig sektor.» 

Det er også understreket at dette skal være en pott av en ordentlig størrelse, «utenfor de ordinære rammene for lønnsoppgjøret». Hvor ble potten til likelønn av?",Audun Lysbakken,Sosialistisk Venstreparti,2017-03-08,2017-03-08
515,2016-2017,"Det er kvinnedagen, og da syns jeg jo at damene skal få vist seg fram, så da må arbeidsministeren fram igjen. 

Det er den internasjonale kvinnedagen i dag, og vi i Norge har en lang og stolt tradisjon når det gjelder likestilling. Vi er et av de fremste landene i verden når det gjelder valgfrihet for kvinner, men det er fortsatt mye igjen. Blant annet har vi et av de mest kjønnsdelte arbeidsmarkedene i Europa. Det er veldig lav valgfrihet, føles det som, for mange unge jenter og gutter. Når de skal velge karriere senere i livet, er det mange som føler at de må velge tradisjonelt. Jeg tror at det dumme med det, er at man mister mange talenter innenfor mange områder. Det er dumt at vi nesten bare har kvinner som er helsesøstre i skolen, fordi det er mange gutter som har behov for å snakke med en mann som skjønner dem, det er dumt at vi har noen yrker som nesten er forbeholdt ett kjønn, noe som gjør at man får mindre forskjellighet utøvd i de forskjellige yrkene. Jeg tror ikke vi får ut potensialet i Norge hvis vi bare skal ha kvinner som er sykepleiere og menn som er ledere i privat næringsliv. 

Mitt spørsmål til arbeidsministeren på denne dagen er: Hvilke effektive tiltak kunne vi ha gjort for å gjøre et så likestilt land som Norge, mer likestilt i arbeidslivet også, få til mer likelønn, mer likestilling i valgfriheten man føler når man skal velge yrke, og få ut potensialet i Norge? Det er soleklart at kvinners deltagelse i yrkeslivet er mye viktigere for norsk velferd enn hva olje eller noen annen finurlig oppfinnelse har vært.",Trine Skei Grande,Venstre,2017-03-08,2017-03-08
516,2016-2017,"Til arbeids- og sosialministeren: Senterpartiet arbeider for offentlige tjenester nær folk fordi det gir større trygghet, det er billigere fordi det er mindre byråkratisk, og ikke minst er det mindre utgifter for folk i tapt arbeidstid og reiseutgifter. Folk i hverdagslivet skal bistås av en kommunal eldreomsorg i sitt kjente miljø, av et politi som kan utøve forebyggende arbeid, samt av Nav. Folk trenger Nav når en har større vansker i livet enn det en sjøl og familien greier å takle, enten det er arbeidsledighet, sjukdom eller personlig krise. Når en kjenner Navs grunnleggende oppgaver, er det åpenbart for mange at en ikke bare kan logge seg inn på internett eller kjøre mange mil i drosje eller buss for å treffe Nav; en må ha fagfolk som treffes i folks nærmiljø. Regjeringas sentraliseringsplaner er i strid med dette. Det gir vanskeligere tilgjengelighet og mindre beslutningsmakt hos det lokale Nav-kontoret. 

Nav-kontoret i kommunene er etter loven et partnerskap mellom stat og kommune. Senterpartiet arbeider bevisst for at Nav skal fungere som et knutepunkt for sosial- og velferdstjenester i kommunen og bli viktigere i kommunestyrenes arbeid. Kommunestyrene må engasjere seg langt sterkere innenfor arbeids- og velferdsfeltet. Mitt spørsmål er derfor: Vil regjeringen overprøve et kommunestyrevedtak hvis det går inn for å styrke Nav-kontoret i kommunen i et samarbeid med staten?",Per Olaf Lundteigen,Senterpartiet,2017-03-08,2017-03-08
517,2016-2017,"En av ti kvinner har blitt voldtatt. Halvparten av voldtektene skjer mens offeret er under 18 år. Det er ingen tvil om at voldtekt er et alvorlig samfunnsproblem. For å bekjempe det må vi forebygge, vi må etterforske, vi må oppklare voldtekter, og ofrene må ivaretas. Dette arbeidet må ha høyeste prioritet. 

Når en regjering ønsker å fokusere på en sak, lager den ofte en handlingsplan – ikke fordi en plan er så viktig i seg selv, men fordi den setter mål, man kommer med nye tiltak, og ikke minst koordinerer man hvilket av departementene som skal gjøre noe, hvem som har ansvaret, og når det skal gjøres. Når f.eks. regjeringa i dag lanserer Handlingsplan mot tvangsekteskap, kommer man sikkert til å si noe om hvor viktig dette er. Det kan være holdningsarbeid i skolen, som kunnskapsministeren skal følge opp. Det kan være bevissikring og DNA-prøver, som helseministeren skal følge opp. Det kan være etterforskningsløft, som justisministeren skal følge opp. 

Den forrige handlingsplanen mot voldtekt løp ut i 2014. Det er flere år siden. Og siden den gang har det ikke kommet noen ny handlingsplan, på tross av at vi har etterspurt det flere ganger i Stortinget. Regjeringa har tidligere svart at de vurderer det, eller utreder om man skal ha en ny handlingsplan mot voldtekt. Ettersom regjeringa bare har måneder igjen før stortingsvalget, kan det se ut som om de ikke har tenkt å fremme en ny handlingsplan. 

Mitt spørsmål til justisministeren er ganske enkelt: Er det rett og slett sånn at denne regjeringa ikke kommer til å fremme en handlingsplan mot voldtekt, og hva er strategien da for å bekjempe og forebygge voldtekter?",Kjell Ingolf Ropstad,Kristelig Folkeparti,2017-03-08,2017-03-08
518,2016-2017,"Spørsmålet mitt går til justisministeren. 

For få dagar sidan fall det ein dom i Stavanger tingrett. Ein mann hadde banka opp kona si etter å ha funne bilde på mobilen hennar som viste at ho hadde vore utru. Domstolen gav han ein mildare dom enn det han elles ville fått, ved å visa til straffelova § 80 bokstav e fyrste ledd om såkalla «berettiget harme». Ei tilsvarande sak kjenner me frå tingretten i Kristiansand i fjor. Ei gravid kvinne vart slått, sparka og påført kutt på kroppen, men fordi valdsmannen nettopp hadde fått veta at ho – som då var kjærasten hans – hadde vore saman med ein annan mann, fekk han mildare straff. 

Domstolen behandlar enkeltsaker. Det gjer ikkje me, så heller ikkje utfallet i desse sakene tek me stilling til. Men me er lovgjevarar, me bestemmer prinsippa som folk vert dømde etter. Vald i nære relasjonar er eit viktig tema for oss i Arbeidarpartiet. Me registrerer òg at riksadvokaten har prioritert dette, og det er me glade for. 

Samtidig ser me at det er heilt nødvendig å bruka denne dagen – 8. mars, kvinnedagen, i 2017 – til å stadfesta: Det finst ikkje «berettiget harme» i ein partnarrelasjon. Det finst ikkje noko raseri som gjer det greitt å banka kona si. Viss rettspraksis utviklar seg i motsett retning, er Arbeidarpartiet budd på å ta dei politiske initiativa som trengst for å stoppa at paragrafen om «berettiget harme» vert brukt i partnarvaldssaker. Spørsmålet mitt er: Er justisministeren budd på å gjera det same?",Hadia Tajik,Arbeiderpartiet,2017-03-08,2017-03-08
519,2016-2017,"Det er hjemlet i opplæringslova § 13-7 at kommunene skal ha et SFO-tilbud til barn med særskilte behov på 1.-7. årstrinn. SFO-tilbudet er mange steder under enhver kritikk for barn med spesielle behov.
Hvordan kan statsråden sikre at overgangen fra skole til SFO ikke resulterer i store sosiale og psykiske problemer for mange av dem?",Freddy de Ruiter,Arbeiderpartiet,2017-03-08,2017-03-22
520,2016-2017,"Sjøkrigsskolen utdanner offiserer som skal lede og drifte de mest moderne og avanserte systemer om bord på krigsfartøyene, lede personell i kamp og bruke effektiv maktanvendelse på vegne av befolkningen.
Hvordan mener statsråden vi skal klare å opprettholde kvaliteten i opplæringen med kutt på over 500 mill. kroner, 265 færre årsverk, når utdanningen reduseres med ett år, og hovedinnsparingen skal tas innen nivådannende utdanninger, som utgjør halvparten av utdanningssektoren i Forsvarets totalbudsjett?",Ruth Grung,Arbeiderpartiet,2017-03-02,2017-03-22
521,2016-2017,"Reiselivet går godt, men næringa etterlyser politikk. I Dagsavisen kunne vi lese at reiselivsdirektøren i Virke reagerte med 'djup skuffelse' på nyheita om at reiselivsmeldinga nok ein gong var forseinka.
Når kjem meldinga, og korleis vil Høgre-Framstegsparti-regjeringa leggje til rette for at reiselivsveksten også gir nye heilårs arbeidsplassar i heile landet?",Ingrid Heggø,Arbeiderpartiet,2017-03-02,2017-03-08
522,2016-2017,"Sentralstyremedlem og tidligere statsråd i denne regjeringen, Robert Eriksson, skriver følgende i sin bok: 'Også i en tid med snevrere økonomisk handlingsrom er Høyre opptatt av formuesskatten. Det virker å være det eneste saliggjørende. Problemet er at man aldri har klart å få fram gode nok bevis på at det er lurt å fjerne den.'
Er statsråden enig med sin tidligere statsrådskollega og sentralstyremedlem, eller mener hun det er de fallende sysselsettingstallene som beviser at kutt i formuesskatten fungerer?",Truls Wickholm,Arbeiderpartiet,2017-03-02,2017-03-08
523,2016-2017,"Akuttkirurgien ved lokalsykehus i Odda, Narvik, Volda, Flekkefjord og Lofoten står i fare for å legges ned. I et værhardt land kan ambulansehelikopter tidvis være umulig. I slike tilfeller 'kan pasienten dø fordi den 'gylne timen' blir brukt på transport og ikke knivtid', som en akuttsykepleier skriver i en kronikk på NRK Ytring.
Frykter ikke statsråden at nedlegging av akuttkirurgi vil føre til pasientdød?",Torgeir Knag Fylkesnes,Sosialistisk Venstreparti,2017-03-02,2017-03-08
524,2016-2017,"Fra 2014 har det vært en dobling av volds- og trusselhendelser mot ansatte i norske fengsel. For kort tid siden ble en innsatt drept. Fagforeningene har lenge levert bekymringsmeldinger. I Aftenposten kunne vi lese at justisministeren understrekte at han ikke har noen indikasjoner på nedgang i bemanningen de siste årene. Han sa videre: 'Det er krav til effektivisering her som på alle andre områder. De kravene vil aldri kompromisse med sikkerheten i norske fengsel'. 
Står statsråden fortsatt for disse uttalelsene?",Kari Henriksen,Arbeiderpartiet,2017-03-02,2017-03-08
525,2016-2017,"Det kom som en stor overraskelse for politiet og Politihøgskolen da den var oppført på regjeringens liste over videre arbeid med utlokalisering av statlige arbeidsplasser. Skolen har bygd opp en distriktspolitisk profil med avdelinger i Bodø, Stavern og Kongsvinger, i tillegg til hovedbasen i Oslo. Når regjeringen nå vil utrede en utlokalisering av skolen, skaper det stor usikkerhet om skolens framtid og strategier.
Hva er regjeringens begrunnelse for å starte et arbeid med å utrede omlokalisering av Politihøgskolen?",Jan Bøhler,Arbeiderpartiet,2017-03-02,2017-03-08
526,2016-2017,"I Oppland har prosjektet Fjell-Norge, et reiselivsprosjekt som systematisk har satset på å koordinere tiltak for å skape større trafikk i fjellområdene, nytt godt av regionale utviklingsmidler. Dette arbeidet innebærer en langsiktig satsing i samarbeid med fylkeskommunen, næringslivet og Innovasjon Norge. Fylkesordføreren i Oppland skriver 14. november 2016 i Gudbrandsdølen Dagningen at 'uten regionale midler som har utløst midler fra bedrifter og fra andre ville satsinga ikke vært mulig'.
Hvorfor vil regjeringen kutte de regionale utviklingsmidlene?",Stine Renate Håheim,Arbeiderpartiet,2017-03-02,2017-03-08
527,2016-2017,"Arbeidsløysa på Sør- og Vestlandet bit seg fast og var i 2016 den høgaste på 20 år. I fjor kunne me lesa i Stavanger Aftenblad at regjeringa bløffa om tiltakspakke, og 28. januar kunne me lesa i Sunnmørsposten at 'Totalt har vi spora opp rundt 147 millioner kroner til tiltak i Møre og Romsdal - tre prosent av den totale krisepakka fra regjeringa'.
Kvifor har ikkje regjeringa ein kraftigare, og ikkje minst meir målretta, tiltakspakke for Sør- og Vestlandet slik Arbeidarpartiet har føreslått?",Magne Rommetveit,Arbeiderpartiet,2017-03-02,2017-03-08
528,2016-2017,"Domstoladministrasjonen har sagt nei til samlokalisering av Hallingdal tingrett og Øvre Buskerud jordskifterett til tross for at det er lokal enighet om en slik samlokalisering. En slik samlokalisering vil imøtekomme regjeringens ønske om å bygge større fagmiljøer.
Vil statsråden på denne bakgrunn be Domstoladministrasjonen om å igangsette arbeidet med en samlokalisering av Hallingdal tingrett og Øvre Buskerud jordskifterett?",Per Olaf Lundteigen,Senterpartiet,2017-03-02,2017-03-08
529,2016-2017,"Norge trenger nye arbeidsplasser, og Arbeiderpartiet fremmer målrettede løsninger for vekstbedrifter fremfor generelle skattekutt som ikke fungerer. I skatteforliket ba Stortinget regjeringen om å utrede skatteincentiver på tidligfaseinvesteringer. I statsbudsjettet kom det bare en omtale. Stortinget vedtok så i høst Arbeiderpartiets forslag om å få konkrete modeller utredet.
Kan statsråden bekrefte at dette blir fremlagt i revidert nasjonalbudsjett?",Torstein Tvedt Solberg,Arbeiderpartiet,2017-03-02,2017-03-08
530,2016-2017,"Høyre-Fremskrittsparti-regjeringa snakker mye om behov for omstilling, men har få resultater å vise til. Gründerstøtte er bra, men all erfaring viser at omstilling først og fremst må drives fram av tyngre, etablerte næringsmiljøer, inkludert oljerelatert virksomhet. Vestlandet får naturligvis mye oppmerksomhet, men også mitt hjemfylke, Buskerud, har en svært oljerelatert industri. Kongsberg Gruppen har tatt initiativ til etablering av et toppindustrisenter.
Vil statsråden bidra til snarlig realisering av et slikt senter på Kongsberg?",Lise Christoffersen,Arbeiderpartiet,2017-03-02,2017-03-08
531,2016-2017,"Helse- og omsorgstjenesten står foran en stor digitalisering og teknologisk utvikling.
Hva er statsrådens strategi for å sørge for at dette bygger næringsliv og skaper nye arbeidsplasser i en norsk leverandørindustri?",Ingvild Kjerkol,Arbeiderpartiet,2017-03-02,2017-03-08
532,2016-2017,"Leder for NCE Raufoss har uttalt at industripolitikken 'mangler retning og er utydelig'. Stortingsperioden går mot slutten, og Stortinget har ennå ikke fått forelagt en industrimelding.
Når kan vi forvente industrimeldingen, og kan statsråden love nye og forpliktende grep for nye og trygge arbeidsplasser i meldingen?",Tore Hagebakken,Arbeiderpartiet,2017-03-02,2017-03-08
533,2016-2017,"Manglane ved gjennomføringa av politireformen, som er avdekka av Difi, Politiforum og VG, er alvorlege. Dårleg styring frå justisministeren og manglande tillit både hjå dei som jobbar i politiet og hjå folk flest gir grunn til uro. Stortinget vedtok ein reform som skulle sikre gode lokale prosessar og som skulle gje oss eit politi som er nær folk, som kjem når folk treng dei, betre polititenester og meir politikraft.
Kva vil statsråden gjere for å sørge for at politireformen vert gjennomført etter intensjonen?",Hadia Tajik,Arbeiderpartiet,2017-03-02,2017-03-08
534,2016-2017,"Sysselsettingen blant unge var i 2016 den laveste på over 20 år. Andelen unge uføre har økt sterkt de siste årene.
Er statsråden fornøyd med egen innsats?",Stein Erik Lauvås,Arbeiderpartiet,2017-03-02,2017-03-08
535,2016-2017,"Det offentliges innkjøp kan være en sterk motor for innovasjon. Det kjøpes inn varer og tjenester for over 450 mrd. kroner i året. Men regjeringen har ikke vært så interessert i dette innovasjonspotensialet. Stortinget måtte derfor få hensynet til innovasjon inn i loven om offentlige anskaffelser som vi behandlet i fjor. Stortinget ba også regjeringen om å vurdere en risikoavlastningsordning ved innovasjon i offentlige anskaffelser, men det har vi ikke sett noe til. 
Når vil statsråden legge frem en slik sak?",Odd Omland,Arbeiderpartiet,2017-03-02,2017-03-08
536,2016-2017,"Vi er i en situasjon der den teknologiske utviklingen går svært raskt. Så å si hele samfunnet påvirkes, og arbeidsoppgaver endres fort. Derfor trenger vi flere IKT-arbeidere, på alle utdanningsnivå.
Hvorfor avspeiles ikke dette i regjeringens utdanningspolitikk ved at det opprettes flere studieplasser og fagskoleplasser?",Marianne Aasen,Arbeiderpartiet,2017-03-02,2017-03-08
537,2016-2017,"Konjunkturinstitutet i Sverige meldte for få dager siden at Sverige har det sterkeste arbeidsmarkedet i EU. Aldersgruppen 20-64 år har den høyeste sysselsettingsgraden siden 1992. I Norge peker pilene motsatt vei. Andelen av befolkningen som er i arbeid var i 2016 den laveste på over 20 år, og sysselsettingen blant unge var i 2016 den laveste på over 20 år.
Hva vil regjeringen gjøre for å snu utviklingen?",Dag Terje Andersen,Arbeiderpartiet,2017-03-02,2017-03-08
538,2016-2017,"Viktige rammevilkår for norsk industri legges i EU. I år vil det bli fattet en rekke beslutninger i EU som vil være med på å avgjøre fremtiden for norsk kraftintensiv industri. Tusenvis av industriarbeidsplasser i Hordaland er avhengige av gode og forutsigbare rammevilkår.
Kan statsråden redegjøre for hvordan regjeringen jobber inn mot EU for å sikre interessene til norsk industri?",Per Rune Henriksen,Arbeiderpartiet,2017-03-02,2017-03-08
539,2016-2017,"Stortinget har lagt opp til en rask økning i andelen biodrivstoff i den norske bilparken. Satsing på biodrivstoff kan gi mange nye arbeidsplasser her i landet. Men det krever langsiktige, forutsigbare rammevilkår og en klar satsing på produksjon av biodrivstoff i Norge. I Klassekampen 1. mars kan vi lese at 'industrien har ingen planer om å trappe opp produksjonen'.
Hvorfor lykkes ikke regjeringen med å legge til rette for nye arbeidsplasser innenfor produksjon av biodrivstoff i Norge?",Terje Aasland,Arbeiderpartiet,2017-03-02,2017-03-08
540,2016-2017,"Personer over 16 år som er innvilga opphaldsløyve, har rett til grunnskoleopplæring for voksne ved behov for dette. Ifølgje Utdanningsdirektoratet manglar fylkeskommunane oversikt over opplæringsstatus til 40 pst. av desse personane. Desse ungdommane risikerer nå å gå utan opplæringstilbud i opptil halvanna år fra ankomst til opplæring er i gang. Det er fare for at lang ventetid i passivitet kan føre til at kunnskap og ferdigheiter går til spille.
Kva vil statsråden gjere for å endre på dette?",Ivar Odnes,Senterpartiet,2017-03-01,2017-03-08
541,2016-2017,"Spørsmålet mitt er til samferdselsministeren. I 2014 gikk NSB med 1,5 mrd. kr i overskudd og i 2015 med 1,3 mrd. kr i overskudd. Store beløp er ført tilbake til fellesskapet i form av utbytte de siste åra. Nå budsjetterer ikke regjeringen med utbytte fra NSB lenger, for NSB er ikke i stand til å levere det, som en følge av regjeringens vingeklipping av selskapet. 

NSB mister nå togene sine til et nytt selskap, NSB mister verkstedene sine til et nytt selskap, NSB mister eiendommene sine, og NSB mister billettsystemet sitt. Dette er en villet politikk fra regjeringens side. Istedenfor å videreutvikle NSB ønsker regjeringen nå at kinesiske og andre utenlandske selskaper skal kjøre tog i Norge. Hadde en privat eier gjort slik med sine selskaper som staten og regjeringen gjør med sitt selskap NSB, hadde det blitt kalt slakt. Samferdselsministeren slakter nå NSB. 

Spørsmålet mitt er til samferdselsministeren – og nå vil jeg ikke høre de vanlige frasene om jernbanereformen – som eier av selskapet NSB: Hva vil samferdselsministeren med NSB, og hva slags selskap er NSB om fem år?",Sverre Myrli,Arbeiderpartiet,2017-02-22,2017-02-22
542,2016-2017,"Statsråden kan eigentleg berre kome tilbake. 

Omsider kom regjeringas strategi for havrommet, som det har vore så mykje snakk om dei siste fire åra. Etter å ha lese han startar det veldig bra. Her blir det vist til havets betyding for utviklinga av det moderne Noreg, utviklinga av Trondheim og Bergen ved hjelp av det rike fisket langs kysten og betydinga dette hadde for utvikling av dei maritime næringane og vidare for offshore og petroleumsverksemd. 

Men der regjeringa tydelegvis har forstått kor viktig fiskeria har vore, har dei tydelegvis ikkje forstått kor viktige dei framleis er, for i havstrategien blir havet framstilt som eit drøymande teater, kor det spesielt blir gitt plass til dei største aktørane sine draumar om havet. Her blir havet betrakta som ei endeløyse, kor alle sine draumar kan bli oppfylte, kor reelle konfliktar blir skyvde under teppet, og kor regjeringa heiar på olje og gass, mineralnæring og havbruk. Fiskarane, kystsamfunna og det levande livet i havet, som er utgangspunktet for at Noreg er best på havet, blir gitt liten plass. Det er som om kystens folk har blitt dei brysame, dei som står i vegen for framsteget. No skal havet ryddast for andre, aller mest petroleum, mineral og havbruk. 

For å illustrere det heile: Ordet «petroleum» blir nemnt i strategien heile 90 gonger. Ordet «fiskeri» blir nemnt 18 gonger. Ordet «mineral» blir – til samanlikning – nemnt 29 gonger. Ordet «fiskar» blir ikkje nemnt ein einaste gong i regjeringas havstrategi. Det er på ein eller annan måte eit historisk sus over ein sånn prestasjon. 

Så mitt spørsmål til ministeren er: Kva er grunnen til at havstrategien handlar meir om det som ligg under havet, enn det livet som lever i det? 
",Torgeir Knag Fylkesnes,Sosialistisk Venstreparti,2017-02-22,2017-02-22
543,2016-2017,"Spørsmålet mitt går til næringsministeren. 

Vi har behov for å skape nye bedrifter og nye arbeidsplasser. Dette gjelder generelt for landet, og ikke minst gjelder det for mitt hjemområde på Møre. Her er det store muligheter bl.a. knyttet til det marine og maritime, i tillegg til andre bransjer. Det er derfor gledelig at regjeringen i går la fram en ny havstrategi. Jeg ser fram til konkretiseringen av denne strategien og forventer at den vil legge grunnlag for mye god næringsutvikling. 

En viktig faktor for å komme i gang med nye bedrifter er tilgang på kapital. Her må det gjøres mer, virkelig. Venstre har foreslått å opprette en KapitalFUNN-ordning. Dette har vi fått regjeringen med på, og vi er glad for det. Det som gjenstår nå, er å utforme detaljene i hvordan KapitalFUNN-ordningen skal virke i praksis. Vi legger til grunn at denne ordningen er på plass i forbindelse med revidert budsjett nå i vår. 

Kan næringsministeren bekrefte overfor Stortinget at ordningen som Venstre har etterspurt og fått gjennomslag for, nå blir innført? Og hvordan tenker statsråden at ordningen skal være innrettet?",Pål Farstad,Venstre,2017-02-22,2017-02-22
544,2016-2017,"Mitt spørsmål går til samferdsleministeren. 

Jernbanereforma har som kjent medført oppretting av ei rekkje selskap. Dette har igjen medført kostnader, noko statsråden opplyste om i Meld. St. 27 for 2014–2015, om jernbanereforma, der statsråden skriv følgjande: 

«I forbindelse med de organisatoriske endringene vil det oppstå kostnader knyttet til selskapsdannelser, lokaler/ flytting, informasjon, endringer av intern organisering/ arbeidsprosesser, eventuell endring av IKT-systemer, opplæring av ansatte mv.» 

Så vidt eg veit, viser det seg no at desse selskapa ikkje lenger er ein del av sjølvassurandørordninga i staten. Det vil seie at dei ikkje lenger kan forsikre seg sjølve, og at dei difor må kjøpe forsikring av selskap som tilbyr dette. Når dette ikkje var ein del av opplistinga av ikkje-talfesta kostnader i meldinga, vil eg tru at det betyr at ein ikkje var kjend med at det var ei problemstilling, eller at ein ikkje ville opplyse Stortinget om det. Begge deler er i og for seg like ille. 

Senterpartiet er kjend med at Bane NOR AS har gjort avtale om forsikringar som skal dekkje skade på materiell, avbrot, ansvar, byggherreforsikring, yrkesskade, cyber, styreansvar, kriminalitet, underslag og miljøansvarsforsikring. Det me derimot ikkje er kjende med, er kva kostnader desse forsikringane har. Me synest òg at det er merkeleg at statsråden ikkje tok opp problemstillinga om sjølvassurandørordninga i Meld. St. 27, om jernbanereforma. 

Ein kan sjølvsagt spørje seg om statsråden var eller ikkje var kjend med at dette ville verte eit problem. 

Spørsmålet mitt er: Kan statsråden opplyse Stortinget om følgjande: Kor store vert dei årlege kostnadene knytt til forsikringar i jernbanesektoren?",Liv Signe Navarsete,Senterpartiet,2017-02-22,2017-02-22
545,2016-2017,"Spørsmålet mitt går til olje- og energiministeren, og la meg få lov til å ønskje statsråden velkommen til sin første spontanspørjetime. 

Som olje- og energiminister er statsråden ansvarleg for eit veldig viktig område av norsk politikk, eit område som er heilt avgjerande for at me skal lykkast med eit grønt skifte. Vi har i media kunna følgje statsråden gjennom hans første månader i embetet. Vi har kunna lese at stastråden har tatt til orde for å byggje ut vasskraft i verna vassdrag og ivra for oljeboring i sårbare område. Statsråden har òg uttalt at han meinte at ei 25 år gamal konsekvensutgreiing av Nordland VI med nokre tilleggsvurderingar burde vere tilstrekkeleg. 

I førre veke stilte eg her i spørjetimen spørsmål til klima- og miljøministeren om hans vurdering av desse utsegnene. Helgesen svarte veldig godt, og det var gledeleg å høyre han understreke at regjeringas politikk er at verneplanane for vassdrag i hovudsak skal liggje fast, og at dei forvaltningssystema som er bygde opp både rundt norsk olje- og gassverksemd og rundt norsk vasskraft, har tent oss godt. 

Det er alltid mogleg å trakke litt feil dei første månadene i ein ny jobb, så mitt spørsmål til statsråden er derfor: Er statsråden einig i vurderingane til regjeringskollegaen sin, at regjeringas politikk er at Verneplanen for vassdrag og forvaltningssystem for olje- og gassverksemd ligg fast? 
",Knut Arild Hareide,Kristelig Folkeparti,2017-02-22,2017-02-22
546,2016-2017,"Spørsmålet mitt går til næringsministeren. 

I denne stortingsperioden har me hatt ei rekkje saker til behandling i Stortinget der regjeringa ikkje har fått tilslutning for sin politikk, og ei av desse sakene var i eigarskapsmeldinga i 2015. Her bad regjeringa om ei lang rekkje med salsfullmakter bl.a. i Telenor, i Kongsberg Gruppen, i Flytoget og i Statskog. Ideologien som låg til grunn, var at her skulle ein selja. Men Stortinget sa nei til viktige delar av regjeringa sitt forslag, og det er ikkje så lenge sidan at næringsministeren i denne salen bekrefta at regjeringa tek stortingsfleirtalet sitt syn til etterretning – det skulle sjølvsagt berre mangla – men ho presiserer òg at hennar syn på dette er det same som då meldinga vart lagd fram i 2014. Det gjer at eg lurer på kva me har i vente i forbindelse med stortingsvalet til hausten. Me kan òg sjå i Høgre sitt utkast til partiprogram, der dei skriv at partiet vil «øke det private eierskapet i statlige selskap der det er riktig for selskapet og samfunnet …» 

Dei skriv òg at dei ønskjer å «delprivatisere Statkraft». 

Saman med næringsministeren sine eigne utsegner gjer dette det naturleg å tenkja at Høgre i neste periode vil ønskja seg endå meir omfattande utsalsfullmakter enn det me såg i eigarskapsmeldinga. Kan næringsministeren avkrefta dette? 
",Hadia Tajik,Arbeiderpartiet,2017-02-22,2017-02-22
547,2016-2017,"Kan statsråden innrømme de positive sidene ved det norske fargerike og multikulturelle samfunnet og forklare hvordan det norske samfunnet har lykkes med sin innvandrerbefolkning og deres etterkommere, og hvordan har statsråden tenkt å bidra til å løfte frem de positive sidene ved det norske fargerike fellesskapet og det multikulturelle samfunnet i det offentlige ordskiftet, og til å bidra til å legge til rette for at innvandrere og deres barn lykkes enda bedre i Norge?",Abid Raja,Venstre,2017-02-22,2017-03-08
548,2016-2017,"Tynset sykehus var det eneste somatiske sjukehuset i Sykehuset Innlandet som gikk med overskudd i 2016. En avgjørende suksessfaktor har vært at Tynset sykehus har hatt stedlig ledelse med ansvar for økonomi, fag og personell. Den 10. februar 2017 skriver Østlendingen at Sykehuset Innlandet vil utrede muligheten for å fjerne ledelsen ved sjukehuset på Tynset. 
Kan statsråden garantere at Tynset sykehus får beholde stedlig leder med ansvar for økonomi, fag og personell, i tråd med vedtaket i Nasjonal helse- og sykehusplan?",Kjersti Toppe,Senterpartiet,2017-02-22,2017-03-08
549,2016-2017,"I Europautvalgsmøtet den 30. november 2016 orienterte statsråd Aspaker om de foreløpige analysene av følgene for Norge av at Storbritannia går ut av EU og EØS-avtalene, hvor det heter at det er viktig å unngå en situasjon der Norge står uten overgangsordninger eller permanente avtaler, mens EU og Storbritannia har slike. Det er derfor i Norges interesse å bli inkludert i diskusjoner om felles løsninger mellom EU og Storbritannia i spørsmål som berører det indre marked.
Hva har regjeringen gjort for å sikre at Norge inkluderes i forhandlingene?",Svein Roald Hansen,Arbeiderpartiet,2017-02-21,2017-03-08
550,2016-2017,"Rema 1000 nekter å selge Freias påskeegg i år fordi Mondelez, Freias eier, ikke fjerner palmeoljen fra produktet. I Innst. 294 S (2015-2016) Natur for livet - Norsk handlingsplan for naturmangfold, avgitt 19. mai 2016, sier energi- og miljøkomiteen at det er viktig at det i forskriftene 'stilles krav til at offentlige innkjøp ikke skal bidra til avskoging av regnskog'. En rekke varer kan ødelegge regnskogen, som palmeolje, soya, papir og møbler.
Hva har regjeringen gjort for at offentlige innkjøp skal utelukke palmeolje og andre varer som ødelegger regnskog?",Rasmus Hansson,Miljøpartiet De Grønne,2017-02-20,2017-03-08
551,2016-2017,"Nav-tallene som viser at økningen av kontantstøtten har ført til at flere kvinner, og særlig kvinner med innvandrerbakgrunn, velger kontantstøtte i stedet for å jobbe, har fått flere til å revurdere ordningen. Regjeringen skulle egentlig levert en likestillingsvurdering av statsbudsjettet i sin helhet i høst, men gjorde ikke som Stortinget hadde anmodet om.
Dersom statsråden i lys av de nye Nav-tallene skulle gitt en likestillingsvurdering av kontantstøtten, hvordan ville den sett ut?",Sonja Mandt,Arbeiderpartiet,2017-02-16,2017-03-08
552,2016-2017,"En trygg opplevelse av barseltiden har stor betydning for helse, relasjonen mor-barn og hele familiesituasjonen. Mestringsevnen påvirkes av helse, arbeidssituasjon, nettverk, økonomi, utdanning og levemåte. Vi får tilbakemelding på at det går tregt med å få på plass en god barselomsorg basert på de faglige retningslinjene til Helsedirektoratet.
Hvorfor gjør ikke regjeringen mer for å følge opp dette arbeidet?",Martin Henriksen,Arbeiderpartiet,2017-02-16,2017-02-22
553,2016-2017,"Studier har avslørt at det er kjønnsforskjeller i utredningen og behandlingen av hjerteinfarkt ved norske sykehus. Dette skjer på tross av at internasjonale retningslinjer anbefaler lik behandling av kvinner og menn. At kvinner får dårligere behandling når de rammes av alvorlige 'blålyssykdommer', er fullstendig uakseptabelt. Fagmiljøene har uttrykt bekymring over forskjellsbehandlingen vi nå ser.
Hvordan vil statsråden sørge for at kvinner sikres like god helsehjelp som menn?",Torgeir Micaelsen,Arbeiderpartiet,2017-02-16,2017-03-08
554,2016-2017,"Stoffskiftesykdom er mest vanlig hos kvinner. Rundt 140 000 nordmenn har fått diagnosen, men det reelle tallet er sannsynligvis atskillig høyere. Mange går omkring med diffuse plager uten at det blir undersøkt om disse plagene kan ha sammenheng med stoffskiftet. Dessverre er det vanskelig å få stilt en diagnose tidlig.
Mener statsråden det gjøres nok for å styrke forskningen og øke kunnskapsnivået og kompetansen om denne store sykdomsgruppen?",Tove Karoline Knutsen,Arbeiderpartiet,2017-02-16,2017-03-08
555,2016-2017,"USA har stanset all bistand til organisasjoner som tilbyr eller gir informasjon om abort. Av den grunn har en del europeiske land nå tatt initiativ til en giverkonferanse i Brussel for reproduktiv helse. I Norge har vi tidligere denne perioden sett kutt til blant UNFPA og kvinneretta bistand.
Hvorfor er ikke Norge blant initiativtakerne til giverkonferansen, og vil utenriksministeren raskt foreslå økninger i bevilgninger til arbeidet med abort og reproduktiv helse?",Åsmund Aukrust,Arbeiderpartiet,2017-02-16,2017-02-22
556,2016-2017,"Undersøkelser fra STAMI viser at den mest betydningsfulle risikofaktoren for et høyt legemeldt sykefraværnivå blant kvinner i helse- og sosialsektoren, var vold og trusler om vold på jobb. De har om lag 70 pst. høyere risiko for et høyt sykefraværnivå sammenliknet med dem som ikke utsettes for dette. Mange på høyresiden vil ha karensdager og kutt i sykelønnen.
Mener statsråden det er riktig at disse kvinnene også skal få kutt i lønna, og hvis ikke, hva kan gjøres for å forhindre det dersom kuttene innføres?",Karianne O. Tung,Arbeiderpartiet,2017-02-16,2017-02-22
557,2016-2017,"14. mai 2014 sendte ESA et brev hvor de tok opp fartsområdebegrensningene for passasjerskip i NIS med norske myndigheter. Dette var samtidig som partene i Fartsområdeutvalget forhandlet om løsninger knyttet til nettopp denne problemstillingen.
Hvorfor informerte ikke statsråden utvalget om dette, og mener statsråden at det er godt trepartssamarbeid å holde tilbake slik sentral informasjon?",Odd Omland,Arbeiderpartiet,2017-02-16,2017-02-22
558,2016-2017,"Regjeringspartiet Høyre lytter hverken til eget kvinneforum, folket eller Bioteknologirådet i saken om å tillate eggdonasjon. Som så ofte før bremser Høyre for likestilling og for teknologiutviklingen. Redusert pappaperm, reservasjonsrett og nå eggdonasjon. Rekken av saker som begrenser kvinners rettigheter og privatiserer spørsmålet om likestilling begynner å bli lang.
Hvorfor vil ikke statsråden åpne for å tillate eggdonasjon, og slik sørge for at kvinner og menn har like rettigheter?",Truls Wickholm,Arbeiderpartiet,2017-02-16,2017-02-22
559,2016-2017,"Universitetssykehuset Nord-Norge søkte i 2013 om å få ta i bruk den såkalte NIPT-testen for å stille mer presis diagnose til kvinner som får tilbud om fosterdiagnostikk. Med den vil færre trenge å få utført morkake- og fostervannsprøver som kan føre til skader og spontanabort.
Vil statsråden følge de faglige anbefalingene fra Helsedirektoratet og Bioteknologirådet om å innføre NIPT, eller overholde samarbeidsavtalen med Kristelig Folkeparti og Venstre som slår fast at regjeringen i denne perioden fortsatt skal forby NIPT-prøve?",Ingvild Kjerkol,Arbeiderpartiet,2017-02-16,2017-02-22
560,2016-2017,"I forbindelse med lovfestingen av nettolønnsordningen har statsråden uttalt: 'Vi konkurrerer med andre nasjoner som har andre lønnsvilkår. Derfor er denne tilskuddsordningen helt avgjørende hvis vi skal beholde norsk kompetanse. Det handler om å ha konkurransedyktige rammebetingelser.' Samtidig fremmer hun et forslag om endringen av fartsområdebegrensningene for NIS som setter 700 norske arbeidsplasser i fare.
Mener statsråden at rammebetingelsene for NOR ikke er konkurransedyktige?",Else-May Norderhus,Arbeiderpartiet,2017-02-16,2017-02-22
561,2016-2017,"I forslag til endringer i forskrift om fartsområde for passasjerskip registrert i Norsk internasjonalt skipsregister (NIS) legger regjeringen opp til at også ruter Oslo-København og Stavanger/Bergen-Hirtshals med små grep kan flagges til NIS. Dette åpner igjen for at nordisk mannskap kan erstattes av mannskap på lavere lønn og dårligere arbeidsvilkår.
Hvorfor ønsker statsråden denne endringen som kan ramme nordiske arbeidstakere?",Dag Terje Andersen,Arbeiderpartiet,2017-02-16,2017-02-22
562,2016-2017,"Det er eit år sidan Nasim Karim, leiar i utvalet for likestilling og mangfald i PF, uttalte at kvinner vert diskriminerte i politiet og at seksuell trakassering er eit problem. Ho sa også: 'Rammene i politiet er skapt av mann for menn. Det er ikke lagt til rette for at kvinner skal få de samme mulighetene. Det er en illusjon at det er likestilling.' Skildringa viste eit behov for å intensivera arbeidet med kultur, leiing og likestilling i politiet. 
Kva har regjeringa gjort for å betre situasjonen?",Hadia Tajik,Arbeiderpartiet,2017-02-16,2017-02-22
563,2016-2017,Har statsråden et mål om at det skal bli flere norske sjøfolk i framtida?,Geir Pollestad,Senterpartiet,2017-02-16,2017-02-22
564,2016-2017,"I et spørretimespørsmål 25. mai i fjor spurte jeg helseministeren hvilke tiltak han vil sette inn for at vi med dagens CT-screening tidligst mulig kan oppdage og behandle lungekreft blant tidligere asbestarbeidere. Statsråden viste til et samarbeid med Arbeidstilsynet, LO og NHO Norsk Industri og at det skulle komme en sluttrapport innen utgangen av 2016. I denne risikogruppa rammes 200-400 av lungekreft årlig, og det haster å komme med bedre tiltak.
Hva er status i arbeidet med å gi bedre oppfølging av asbesteksponerte?",Jan Bøhler,Arbeiderpartiet,2017-02-16,2017-02-22
565,2016-2017,"Det er en stor utfordring å skaffe nok lærere av flere kjønn til den norske skolen. Særlig er det svært få mannlige søkere til grunnskolelærerutdanningene for 1.-7. trinn, og i 2015 var under 1 av 5 av de søkerne som møtte opp på landsbasis, menn. Derfor er det også klasser på lærerutdanningen i dag som kan bestå av bare kvinner.
Hva mener statsråden om dette, og hva er regjeringens løsninger for å sikre en bedre balansert lærerutdanning som i større grad speiler samfunnet vårt?",Christian Tynning Bjørnø,Arbeiderpartiet,2017-02-16,2017-02-22
566,2016-2017,"Finansdepartementet avslo nylig fripoliseselskapet Silvers søknad om utsettelse av fristen med å oppfylle nye kapitalkrav. Det vil føre til at utbetalinger fra Silver til nåværende pensjonister stopper med umiddelbar virkning. Samtidig er det betydelig risiko for at det medfører et kutt på 30-40 pst. i de oppsparte fripolisene for Silver-kunder som fortsatt er i arbeid.
Hvilke negative konsekvenser for henholdsvis staten, Silver og Silvers kunder vil en ytterligere utsettelse på noen måneder medføre?",Abid Raja,Venstre,2017-02-16,2017-02-22
567,2016-2017,"Rett før årsskiftet fattet Skatteetaten et prinsippvedtak om at en framforhandlet avtale med et kollektivtransportselskap om rabatterte periodebilletter for ansatte vil være skattepliktig (rabatten) gitt at kollektivtransport brukes i forbindelse med arbeid, selv om dette ikke er noe arbeidsgiveren er involvert i. Bakgrunnen for prinsippvedtaket er en nesten 10 år gammel uttalelse fra Finansdepartementet om at dette har skatteplikt.
Er statsråden enig i denne 10 år gamle lovtolkningen?",Terje Breivik,Venstre,2017-02-16,2017-02-22
568,2016-2017,"Regjeringens forskriftsendringer for registrering av passasjerskip setter minst 700 norske arbeidsplasser i fare for utflagging. Arbeiderne blir erstattet av utenlandske ansatte på dårligere lønns- og arbeidsvilkår. Begrunnelsen til endringen er at dagens ordning strider mot EØS-avtalen.
Betyr det at statsråden ikke fører en politikk hun selv ønsker, men gjør det på grunn av krav fra Brussel, eller er politikken i tråd med regjeringens vilje, men at regjeringen skyver EØS-avtalen foran dere?",Kirsti Bergstø,Sosialistisk Venstreparti,2017-02-16,2017-02-22
569,2016-2017,"Andøyposten skriv 28. januar 2017 at Avinor, på oppdrag frå regjeringa, har utgreidd kostnadane ved bygginga av ein ny flyplass i Bodø. Avinor konkluderer med at Bodø kan få ny lufthamn, inkludert banesystem, navigasjonsanlegg, terminalbygg og naudsynte fasilitetar til 4-5 mrd. kroner.
Kan statsråden stadfeste desse berekningane frå Avinor, og korleis er det mogleg for Forsvarsdepartementet å hevde at ei forlenging av tverrvindbana med 1 000 meter på Andøya vil koste nær 3 mrd. kroner?",Liv Signe Navarsete,Senterpartiet,2017-02-16,2017-02-22
570,2016-2017,"Kvinner i Norge har generelt god helse. De regionale helseforetakene rapporterer om økt behov for fødsels- og svangerskapsomsorg i samarbeid med primærhelsetjenesten. Likevel har jeg registrert at mange opplever mangel på blant annet gynekologer. 
Hvorfor er det slik at mange kvinner i dag har svært lang ventetid og lang reisevei for å bli undersøkt av spesialist, og hva vil statsråden gjøre for å gi kvinner over hele landet et godt tilbud i fødsels- og svangerskapsomsorgen, samt oppfølging etter fødselsskader?",Anna Ljunggren,Arbeiderpartiet,2017-02-16,2017-02-22
571,2016-2017,"Aftenposten hadde 15. februar overskriften 'Gutteklubben styrer i luften'. Av 38 toppstillinger i næringen er det 31 menn. Arbeiderpartiet mener det er et problem at den kjønnsmessige balansen blant toppledere i næringslivet er så dårlig. Statsråden svarer at hun blir oppgitt over disse siste tallene, og hun sier at departementet nå jobber med en ny utredning. Etter snart 4 år mangler statsråden åpenbart fortsatt verktøy for å få gjort noe.
Har statsråden tro på at hun kommer til å få gjort noe for å sikre likestilling i næringslivet?",Audun Otterstad,Arbeiderpartiet,2017-02-16,2017-02-22
572,2016-2017,"Norsk filmbransje har snakket om likestilling i årevis. I filmforliket påla Stortinget regjeringen å iverksette tiltak for å bedre kjønnsbalansen, samt opprettholde målet om at det skal være minst 40 pst. av hvert kjønn i nøkkelposisjoner. I et intervju i Tromsø i januar, uttalte statsråden at 'en sånn målsetting ikke må gå på akkord med den kunstneriske friheten'.
Mener statsråden at det ville blitt dårligere filmer dersom hun hadde stilt krav om at målet skal nås, for eksempel ved aktiv bruk av støtteordningene?",Ruth Grung,Arbeiderpartiet,2017-02-16,2017-02-22
573,2016-2017,"Tilrådingen for verneplanen for Tyrifjorden har vært klar siden høsten 2012. Miljøminister Tine Sundtoft sa 4. november 2015 'at planen ikke ligger i skuffen, men at det jobbes med å få sluttbehandlet verneplanen', og at sluttføring av verneplanen er viktig i en løsning som ivaretar viktige naturverdier ved bygging av ny E16 og ny Ringeriksbane fra Kroksund til Hønefoss.
Er det på tross av dette nå slik at traseen gjennom de sårbare våtmarksområdene bestemmes uten at verneplanen er sluttført?",Rasmus Hansson,Miljøpartiet De Grønne,2017-02-16,2017-02-22
574,2016-2017,"Sivilombudsmannen og Likestillingsombudet har uttrykt bekymring for kvinners situasjon i fengsel. Forskning og undersøkelser viser at mange kvinner har store helseutfordringer. Alvorlige volds- og overgrepstraumer forekommer ofte, men kvinnene får ikke behandling for sine alvorlige traumer. Arbeiderpartiet har, i motsetning til regjeringen, prioritert midler til kvinners helse i våre budsjetter.
Hvorfor prioriterer ikke regjeringen helsetilbudet til kvinner i fengsel, selv om det vil kunne bidra til bedre rehabilitering?",Lise Solveig Wiik,Arbeiderpartiet,2017-02-16,2017-02-22
575,2016-2017,"Jernbanen gjennom Østfold er viktig for effektiv, sikker og miljøvennlig transport gjennom fylket, og særlig viktig for dem som daglig pendler med jernbanen for å jobbe i Oslo. Dessverre er kapasiteten på NSBs tog og toglinjene gjennom Østfold sprengt på flere avganger. Togene i rushtiden er derfor overfylte av pendlere som må stå på grunn av for få togsett på disse avgangene. De kommer for sent på jobb pga. daglige forsinkelser.
Hva vil statsråden konkret gjøre for å avhjelpe denne situasjonen nå?",Irene Johansen,Arbeiderpartiet,2017-02-16,2017-02-22
576,2016-2017,"Annakvar veke kjem det ein ny baby til Noreg etter surrogati i USA. Internasjonale surrogatifirma etablerer seg, blant anna har eit israelsk firma oppretta eit nordisk kontor i Stockholm, med norsk nettside og informasjonsseminar i Oslo. Ifølgje bioteknologilova er det straffbart for klinikkar og helsepersonell i Noreg å tilby behandling i strid med bioteknologilova.
Kva vil regjeringa gjere for å hindre at nordmenn nyttar surrogati i utlandet, og er praksisen til surrogatifirma i Noreg lovleg?",Kjersti Toppe,Senterpartiet,2017-02-16,2017-02-22
577,2016-2017,"Seksuelle og reproduktive rettigheter er avgjørende for kvinners helse og for å hindre barseldød og sikre barns oppvekst.
Hvorfor er ikke Norge med på det europeiske initiativet, tatt av blant annet Nederland, Belgia og Sverige?",Marit Nybakk,Arbeiderpartiet,2017-02-16,2017-02-22
578,2016-2017,"Mitt spørsmål går til kommunalministeren. 

Kommunene har som kjent ansvaret for mange av våre viktigste tjenester til befolkningen – barnehage, skole, helsetilbud og eldreomsorg. Det er særlig innenfor eldreomsorgen vi må sørge for å ruste kommunene til den hverdagen de vil stå i om få år. Stadig flere aktive eldre er en stor ressurs for samfunnet, men vi må også sørge for at kommunene kan utvikle eldreomsorgen både med plasser, teknologi som gjør at flere kan bo hjemme lenger, nok ansatte og riktig kompetanse. 

Kommunalministeren har selv vært opptatt av eldreboomen, skal vi tro et utspill i Nationen for noen uker siden. Men selv om vi kan være enig i mye av beskrivelsen av virkeligheten, er vi nok uenige om hvordan vi skal møte utfordringene. For Arbeiderpartiet er styrking av kommuneøkonomien helt sentralt. 

Før jul fikk vi presentert KS’ budsjettundersøkelse for kommunene. Undersøkelsen viser at i nesten halvparten av landets kommuner er budsjettarbeidet mer krevende i 2017 enn det var i 2016. Under denne regjeringen blir det stadig mer krevende å sørge for gode tjenester til befolkningen lokalt, og det skjer – paradoksalt nok – i en situasjon med rekordhøy bruk av oljepenger. Vi er også overrasket over at regjeringen i 2017 kutter i tilskuddsordningen for sykehjemsplasser og omsorgsboliger. Kommunene planlegger plasser som aldri før, men regjeringen stiller ikke opp – den kutter tilsagnsrammen til Husbanken tilsvarende 700 plasser, som er en nedgang på nesten 30 pst. 

Da er mitt spørsmål: Hvorfor prioriterer ikke regjeringen å ruste kommunene for framtiden og sette dem i stand til å bygge ut eldreomsorgen, både med plasser, teknologi og kompetanse? 
",Helga Pedersen,Arbeiderpartiet,2017-02-15,2017-02-15
579,2016-2017,"Spørsmålet går til klima- og miljøministeren, og det handler faktisk om plast. Det skyldes at en nebbhval var så elskverdig å dø i full offentlighet på norskekysten med magen full av plast, noe som har gjort oss oppmerksomme på det som i svært mange år har vært et gigantisk problem, men som vi nå skjønner er et problem helt på linje med klimatrusselen – fordi havøkosystemet kommer til å få et større plastproblem før det plastproblemet igjen blir mindre, ettersom tilførselen fortsetter å øke og nedbrytingen av plast til mikroplast som går inn i økosystemet, kommer til å fortsette. Derfor er tiltak akutt nødvendige. 

Det er også grunnen til at jeg spurte fiskeriministeren i forrige uke om hans tiltak for å redde norsk sjømatnæring fra konsekvensene av å bli infisert med mikroplast. Det spørsmålet sendte han videre til miljøministeren, som sendte det videre til helseministeren, som ikke hadde all verden å svare. Det var kanskje symptomatisk for det faktum at lite praktisk er gjort av regjeringen. 

Men én ting er helt opplagt: Skal vi stanse plastforurensningen, må vi stanse plastforurensningen, og det vil si slippe ut null plast. Vil klimaministeren gå inn for å legge til grunn null utslipp av plast og fremme tiltak som sikrer null utslipp av plast i den handlingsplanen mot plastforurensning som han legger fram? 
",Rasmus Hansson,Miljøpartiet De Grønne,2017-02-15,2017-02-15
580,2016-2017,"Når jeg hører Vidar Helgesen snakke om plast, er det litt sånn som når jeg hører ham snakke om klima – vi er best i verden og dårligst i Norge. Det er liksom regjeringens linje. 

Jeg vil gå tilbake igjen til å snakke om akkurat det som ble tatt opp tidligere, og som statsråden ikke svarte på, nemlig følgende: Statens vegvesen har forsøplet og tilgriset de rogalandske fjordene med store mengder plast de siste årene. Plasten er blitt dumpet på sjøen i forbindelse med veiutbyggingen Ryfast. Den siste tiden har vi sett hva plastforsøplingen gjør med livet i havet. Fugler, fisk og andre dyr forveksler lett plasten med mat. Vi husker hvalen utenfor Sotra som hadde plastposer i magen og døde av sult, og bildene av fisk med plast og sjøfugl med plast som stadig kommer fram. 

Nå har Statens vegvesen begynt å forberede Rogfast-utbyggingen, nok en stor veiutbygging, og Fylkesmannen i Rogaland har stilt krav til Statens vegvesen om at det ikke skal dumpes mer plast i havet – vi har nok allerede. Det skal ikke være noen form for plastavfall i sprengningsmassen som skal brukes til å fylle ut, i sjøen, og plasten som kommer fram, skal samles opp. Men dette kravet har altså Vegvesenet klaget på til Miljødirektoratet, Vidar Helgesens direktorat. «Noen miljøulemper er ikke til å unngå», sier Vegvesenet til NRK. 

Jeg synes ikke dette er greit. Synes Vidar Helgesen dette er greit? 

I rapporten fra Miljødirektoratet som ble sendt til Klima- og miljødepartementet 6. juni i fjor, slår de fast at plastavfall fra bygg- og anleggsbransjen er en betydelig kilde til plastforsøpling i havet. Derfor ber jeg Vidar Helgesen på nytt svare på følgende spørsmål: Vil han sikre at vi ikke gjentar den gedigne plastforsøplingen fra Ryfast-utbyggingen, og sørge for at forbudet mot å dumpe plastholdig avfall fra Rogfast opprettholdes? 
",Heikki Eidsvoll Holmås,Sosialistisk Venstreparti,2017-02-15,2017-02-15
581,2016-2017,"Mitt spørsmål går til statsråd Vidar Helgesen. 

En syk gåsnebbhval som måtte avlives på Sotra, og som det viste seg hadde over 30 plastposer av ulike størrelser i magen, har fått mange til å få øynene opp for det enorme problemet forsøpling og plast i verdenshavene er. 

800 millioner tonn plastsøppel går i havene hvert år. I 2025 er det antatt at det vil være ett tonn plast for hvert tredje tonn fisk i verden. I 2050 er det anslått at det vil være mer plast enn fisk i verdenshavene målt i kilo. 80 pst. av sjøfuglene har plast i seg. Rundt en million sjøfugl dør som en direkte årsak av plast hvert år, og det er også utallige hval og andre sjøpattedyr som dør på grunn av plast. 

I denne stortingsperioden har vi startet noe arbeid. Det var ingen ting på marin forsøpling for fire år siden. I år bruker vi 35 mill. kr til ryddetiltak, til tiltak for at fiskebåter kan få levert sitt søppel som de får i sine redskap. I år setter vi i gang innsamling av utrangerte båter. Vi har fått på plass vedtak om forbud mot mikroplast i kosmetikk, og det er en handlingsplan også mot mikroplast. 

Problemstillingen er enorm. Den trenger internasjonal innsats, nasjonal innsats og lokale tiltak, og hver enkelt må gjøre sitt for å rydde opp, redusere produksjon og forbruk og hindre at avfall til slutt kommer i havene. 

Så mitt spørsmål til statsråden er: Hvordan ser statsråden for seg hvilken strategi vi skal legge opp, og har han nye tiltak på en tiltaksliste for å begrense forbruket av plast og for å unngå å få plast som avfall i verdenshavene? 
",Ola Elvestuen,Venstre,2017-02-15,2017-02-15
582,2016-2017,"Da Høyre og Fremskrittspartiet kom i regjering i 2013, ble det sagt at nå skulle alt bli så mye mer åpent enn under flertallsregjeringen de avløste. Forhandlinger om politiske løsninger skulle bli flyttet fra lukkede rom og inn i en åpen dialog med Stortinget. Akkurat nå sitter Høyre, Fremskrittspartiet, Kristelig Folkeparti og Venstre bak lukkede dører her i huset og skal bestemme seg for hvilke kommuner og fylkeskommuner som skal tvangssammenslås. Hemmelige forhandlinger foregår ikke bare på Stortinget, men også mellom partifeller rundt omkring i landet, slik jeg forstår det. 

Mitt spørsmål til statsråd Sanner er da: I den forbindelse vil det være interessant for Stortinget å vite om det ligger faglige kriterier til grunn for dette arbeidet, og i tilfelle hvilke faglige kriterier de fire partiene arbeider etter når de skal avgjøre hvem som skal slås sammen med tvang.",Heidi Greni,Senterpartiet,2017-02-15,2017-02-15
583,2016-2017,"Mitt spørsmål går til klima- og miljøministeren, som før jul fekk ein ny regjeringskollega i Olje- og energidepartementet. 11. januar kunne me lese på E24 at den nye olje- og energiministeren ønskjer konsekvensutgreiing i sårbare område utanfor Lofoten, Vesterålen og Senja så snart som mogleg etter valet. Det har me høyrt før. Det som derimot var nytt, var at statsråden meinte at for Nordland 6 behøvde ein ikkje ein gong ei konsekvensutgreiing, berre nokre tilleggsvurderingar, sidan det blei utført ei konsekvensutgreiing 25 år tilbake i tid. 25 år er lang tid, og det verkar som at miljøomsyna i desse sårbare områda ikkje bekymrar olje- og energiministeren veldig mykje med ei slik uttale. 

Òg når det gjeld vasskrafta, har den nye olje- og energiministeren vore i søkjelyset. Det er hans ansvarsområde, og den 31. januar kunne me altså lese på NRK.no at det blei varsla omkampar om verna vassdrag, og at det var naturleg å ta ein diskusjon om kor lenge verneplanane skal gjelde. Vefsna-vassdraget blei trekt fram som eit eksempel frå olje- og energiministeren, men han meinte òg at det var fleire verna vassdrag som burde vurderast for kraftutbygging. 

Det verkar igjen som om miljøomsyn ikkje blir sett på som veldig viktige. Så mitt spørsmål til klima- og miljøministeren er kva hans tankar er om den politiske endringa eg opplever hans kollega har framført, når det gjeld både behovet for konsekvensutgreiing, og kva tidsperspektiv me skal ha på verneplanar. Nettopp det å ha eit evig perspektiv på dei, er jo sjølve grunnlaget for at me har ein verneplan. 
",Knut Arild Hareide,Kristelig Folkeparti,2017-02-15,2017-02-15
584,2016-2017,"Mitt spørsmål går til europaministeren, som jeg gratulerer med ny stilling. En viktig oppgave for ham er å fremme norske interesser i nordområdene, både i Norden og i Europa. Det er avgjørende for norsk politikk, men det er også avgjørende for vår sikkerhets- og utenrikspolitikk. 

I Stoltenberg II-regjeringen var vi opptatt av å sikre at norsk forvaltning og suverenitetshevdelse ble forstått og respektert av andre land. Det krevde aktiv politikk inn mot nordiske naboer, naboer i nord og inn mot EU. To milepæler var av stor betydning. Den ene var den såkalte Ilulissat-erklæringen fra 2008, der utenriksministre i den arktiske regionen slo fast at havretten gjelder i nord. Prinsippene for vår arktiske politikk var slått fast. Den andre var at toneangivende land viste forståelse og respekt for vår måte å tenke på Arktis på, og faktisk la sin arktiske strategi tett opp til det som vi hadde som vår strategi. 

Dette er av stor betydning, for ute i verden har de ofte en oppfatning om at Arktis er et nytt område, som har egne regler, og som enda ikke fullt ut er oppdaget. Alle som kjenner nordområdene, vet at det er feil. Enten det er Atlanterhavet, Stillehavet eller havområdene i Arktis, gjelder havretten. Kyststatenes ansvar og rettigheter gjelder også. 

I år har Norge formannskapet i Nordisk ministerråd, og statsråden er ansvarlig i regjeringen. I vår regjeringstid var det viktig når vi hadde formannskapet, å løfte det norske synet på nordområdene der. Jeg finner knapt en referanse til nordområdene eller Arktis i det programmet som gjelder i denne perioden. Det synes jeg er urovekkende, fordi man da er defensiv i det arbeidet som hele tiden må drives for å sikre norske interesser i nordområdene. 

Mitt spørsmål er: Hvilke initiativer har vår nordiske samarbeidsminister tatt for å løfte nordområdene inn i det nordiske samarbeidet om europapolitikk? Det handler om det organiserte nordiske samarbeidet, men også om arbeidet med våre nordiske naboland i nord. Hvilke konkrete initiativer er tatt, og hvilke tenker han å ta?",Jonas Gahr Støre,Arbeiderpartiet,2017-02-15,2017-02-15
585,2016-2017,"Utviklingen i Myanmar er inne i en kritisk fase, både med tanke på styresett, økonomisk utvikling og menneskerettigheter. En rekke sivilsamfunnsorganisasjoner, norske bedrifter og staten har økt innsats og tilstedeværelse i Myanmar. Den norske Burmakomiteen har spilt en viktig rolle i å bygge opp kunnskap om utviklingen i landet.  
Gitt denne situasjonen, hva er bakgrunnen for at utenriksministeren har valgt å kutte dramatisk i bevilgningene til Burmakomiteen?",Ola Elvestuen,Venstre,2017-02-14,2017-02-22
586,2016-2017,"Fra 1. april er det ny 'FOT-rute'-periode i Nord-Trøndelag og Nord-Norge. Widerøe vant kontrakten, og det er stor misnøye med både økte priser, færre avganger og endrede avgangstider. Det er også stor misnøye med at man har kuttet tidligere praksis med at nye tidstabeller ikke blir sendt på høring før de iverksettes. Alle disse grepene er en konsekvens av nye anbudskriterier.
Hvor mye sparer staten på de nye kontraktene, og mener statsråden dette står i forhold til svekkelsen i flytilbudet i distriktene?",Kjell-Idar Juvik,Arbeiderpartiet,2017-02-13,2017-02-22
587,2016-2017,"Det nye Drammen sykehus planlegges med at det til enhver tid skal ligge pasienter i 90 pst. av sengene. Den internasjonalt anbefalte øvrige grensen for forsvarlighet er 85 pst.
Vil statsråden ta initiativ til at sykehuset på Kongsberg tilføres nødvendige opprustningsmidler slik at deres sengekapasitet og oppgaver kan utvides, på en slik måte at det nye Drammen sykehus holder seg godt innenfor internasjonalt anbefalt forsvarlighetsgrense på 85 pst. belegg?",Per Olaf Lundteigen,Senterpartiet,2017-02-09,2017-02-15
588,2016-2017,"Hovedkontor for Senter for IKT i utdanningen og Norgesuniversitetet kan nå bli flyttet fra Tromsø som følge av et organiseringsprosjekt ledet av Kunnskapsdepartementet. Dette er de siste av en rekke andre sentraliseringsgrep, som nedleggelse av DFØ og senest Lånekassens avdelinger i Tromsø.
Vil statsråden sikre at kompetanse, myndighet og dermed de nevnte hovedkontorene forblir i Tromsø?",Martin Henriksen,Arbeiderpartiet,2017-02-09,2017-02-15
589,2016-2017,"En rekke områder i Norge er fortsatt uten bredbåndsdekning, og i min hjemkommune er det flere som opplever at mobildekningen er omtrent fraværende. Dette hindrer etablering av både boliger og bedrifter og bidrar til sentralisering. Regjeringens ambisjoner på området synes å være betraktelig lavere enn det som ble uttrykt i forrige periode av de partiene som nå utgjør regjeringen i forrige periode.
Hvilke planer har statsråden for at moderne kommunikasjonsformer kan brukes i hele landet?",Rigmor Aasrud,Arbeiderpartiet,2017-02-09,2017-02-15
590,2016-2017,"Det vestnorske fjordlandskapet med blant annet Geirangerfjorden er noe vi er svært stolte av i Møre og Romsdal, og har også fått verdensarvstatus. Hver sommer kommer besøkende fra inn- og utland som lar seg imponere av det flotte kulturlandskapet langs fjorden. Et levende landbruk og beitende dyr er imidlertid en forutsetning for å kunne opprettholde dette flotte landskapet.
Hva vil statsråden gjøre for å bevare kulturlandskapet i Geiranger og langs resten av kysten?",Else-May Norderhus,Arbeiderpartiet,2017-02-09,2017-02-15
591,2016-2017,"Arbeiderpartiet la inn sterke føringer om lokal forankring og prosess i utformingen av de nye politidistriktene. Politiet skulle bli mer tilgjengelig og til stede. Det er kommet negative tilbakemeldinger på prosesser fra hele landet. I Vest-Agder har Lyngdal og Kvinesdal sendt klage. Da statsråden sa ja til å bli ny justis- og beredskapsminister, regner jeg med visjonene inneholdt tanker om gode løsninger for å gjøre gjennomføringen bedre.
Hvilke initiativ tok / vil statsråden ta for å sikre videre god lokal deltakelse?",Kari Henriksen,Arbeiderpartiet,2017-02-09,2017-02-15
592,2016-2017,"Norsk kraftkrevende industri har siden 2012 fått CO2-kompensasjon. For at denne ordningen skal kunne videreføres også etter 2020, må EUs kvotedirektiv og statsstøtteregler være utformet slik at den norske ordningen kan videreføres. Revisjonen av EUs kvotedirektiv er nå under behandling i Europaparlamentet.
Hvilke initiativer har statsråden og regjeringen tatt overfor EU for å sikre muligheten for å videreføre den norske CO2-kompensasjonsordningen?",Terje Aasland,Arbeiderpartiet,2017-02-09,2017-02-15
593,2016-2017,"Ahus slet med korridorpasienter i mange år etter åpningen. Sykehuset i Østfold har ikke plass til egen ledelse. Nå advarer tillitsvalgte leger mot at det samme skal skje i Drammen. Det nye sykehuset blir dimensjonert for at det til enhver tid skal ligge pasienter i 90 pst. av sengene. Den internasjonalt anbefalte øvre grense for forsvarlighet er 85 pst. belegg.
Hvorfor trosser statsråden alle faglige anbefalinger og planlegger nye sykehus med et belegg vi vet øker risiko for pasientskader og død?",Kjersti Toppe,Senterpartiet,2017-02-09,2017-02-15
594,2016-2017,"Tidligere var det praksis med at nye tidstabeller på flyanbudsruter ble sendt på høring før de blir endelig bestemt. I forbindelse med nye kontrakter for ruteflygning i Nord-Trøndelag og Nord-Norge gjeldende fra 1. januar 2017 gikk regjeringen vekk fra denne praksisen.
Hva var bakgrunnen for denne praksisendringen, og synes statsråden fortsatt dette er klokt, sett i lys av all misnøyen med de nye tidstabellene?",Kåre Simensen,Arbeiderpartiet,2017-02-09,2017-02-15
595,2016-2017,"Ny Sluppen bru på riksvei 706 i Trondheim inngår i Miljøpakken og forutsettes delvis bompengefinansiert. Utbyggingen vil løse en betydelig trafikkutfordring i og rundt Trondheim. Miljøpakken vil forskuttere byggingen, men Statens vegvesen har satt foten ned til etter at ny NTP er vedtatt av Stortinget, noe som betyr utsettelse av den nye brua i flere år.
Kan statsråden garantere at en ny Sluppen bru er en del av ny NTP så Miljøpakken kan forskuttere byggingen?",Karianne O. Tung,Arbeiderpartiet,2017-02-09,2017-02-15
596,2016-2017,"Det var en forutsetning for Arbeiderpartiet da vi stemte for politireformen, at endringene skulle gi mer tilgjengelig og tilstedeværende politi, også på bygda. Politidirektoratet begrunner nedleggelser av lensmannskontorer med at dette skal 'frigi tid og ressurser til politiets kjerneoppgaver'.
Hvilke konkrete tiltak iverksettes nå for å sikre bedre forebygging, etterforskning og beredskap i Tokke, Siljan, Fyresdal og Hjartdal, alle kommuner i Telemark der lensmannskontoret nå legges ned?",Lise Solveig Wiik,Arbeiderpartiet,2017-02-09,2017-02-15
597,2016-2017,"For å sikre framtidig kraftforsyning i Øst-Finnmark er utbygging av det overliggende nettet selve fundamentet. Statnett vurderer ifølge NRK Finnmark å bygge et gasskraftverk for å redusere behovet for nett. En slik løsning vil gi mindre fleksibilitet i kraftforsyningen, redusere mulighetene for ny industri og ny energiproduksjon som vindkraft.
Vil statsråden sørge for at Statnett raskt får igangsatt og realisert en nettutbygging til Øst-Finnmark i stedet for gasskraftverk?",Helga Pedersen,Arbeiderpartiet,2017-02-09,2017-02-15
598,2016-2017,"Mitt spørsmål går til kultur- og medieministeren. 

Vi ser i vår tid utviklingstrekk som gir grunn til bekymring for pressefriheten og offentligheten. I enkelte land stenges og knebles pressen, og journalister og redaktører blir truet. Mange mediehus gjennomgår store endringer som legger press på journalistikken. Mange, særlig unge, bruker ikke etablerte mediekanaler, som aviser og kringkasting, som sine fremste nyhetskilder, men sosiale medier, som ikke driver etter Vær Varsom-plakaten, med kildevern og tilsvarsrett for folk som blir angrepet. I USA ser vi at kritisk journalistikk blir møtt med påstander om falske nyheter. Dette i sum tegner et ganske skremmende bilde av en felles offentlighet som forvitrer, noe som kan representere demokratiske utfordringer. 

De fremste til å forsvare den frie presse skal være politikerne. Vi er satt til å beskytte de grunnleggende frihetene i Grunnloven. Men også her i Norge ser vi ledende politikere – i regjering – brenne aviser, oppfordre til boikott av aviser og trekke pressens troverdighet i tvil. Dette er ikke bare den enkelte statsråd eller et enkelt regjeringsparti sitt problem, dette bør være hele regjeringens problem. 

Kulturministeren har det overordnede og koordinerende ansvaret for mediepolitikken i Norge. Hva mener medieministeren om at representanter fra regjeringen oppfordrer til boikott av norske medier?",Arild Grande,Arbeiderpartiet,2017-02-08,2017-02-08
599,2016-2017,"Jeg tror jeg bare skal be kunnskapsministeren snu! 

Flere lærere er det viktigste for økt kvalitet i skolen, og vi må få slutt på overfylte klasserom i norske skoler. Det er lærernes viktigste krav til oss politikere, det er et tydelig krav fra foreldre, det er et tydelig krav fra elevene. Hvorfor er det viktig? Jo, fordi flere lærere, økt lærertetthet, gir mer tid til hvert enkelt barn. Det gir mulighet til å lage en skole som kan gi hvert enkelt barn oppfølging på barnets egne premisser. 

Det borgerlige flertallet har prøvd å gjøre noe med dette, har prøvd å øke lærertettheten i grunnskolen. Men vi har nylig fått tallene som viser at flertallet har mislyktet ganske spektakulært. Det er faktisk sånn at lærertettheten i grunnskolen under Torbjørn Røe Isaksen er på vei ned. 

Så kommer man nå med mange ulike alternativer i debatten, ulike forslag til løsninger. SV og Kristelig Folkeparti og lærernes organisasjoner har foreslått en nasjonal lærernorm, som vil sørge for, gjennom en norm på skolenivå i hele grunnskolen, å løse problemet med overfylte klasserom der det er et problem. Arbeiderpartiet kom med sitt alternativ i går – overraskende tannløst, vil jeg si. Det er en virkningsløs norm som ikke vil løse problemet med overfylte klasserom. 

Men det store spørsmålet før høstens valg gjenstår jo, nemlig: Hva er regjeringspartienes alternativ? Nå har altså Torbjørn Røe Isaksen mislyktes med den oppskriften som han har laget sammen med Kristelig Folkeparti i denne perioden. Det ga ikke økt lærertetthet i grunnskolen. Hva er nå Torbjørn Røe Isaksens plan for å få slutt på overfylte klasserom?",Audun Lysbakken,Sosialistisk Venstreparti,2017-02-08,2017-02-08
600,2016-2017,"Mitt spørsmål går til kunnskapsministeren. 

For noen dager siden fikk vi presentert Brochmann II-utvalgets utredning, som vurderer hvordan vi skal klare å få til en god integreringspolitikk i Norge, slik at de som kommer til Norge – enten som flyktninger, asylsøkere, arbeidsinnvandrere eller annet – ikke blir en byrde for samfunnet, men faktisk bidrar inn i samfunnet. 

Den rapporten avslørte at den fremste integrasjonsministeren i den norske regjeringa er kunnskapsministeren. Der ser vi at andregenerasjonen lykkes godt i Norge fordi vi har et utdanningssystem som klarer å løfte ungene, sjøl om foreldrenes akademiske bakgrunn ikke gir lange cv-er. Vi ser at sjøl unger med analfabetiske mødre og lavt utdannede fedre klarer å lykkes i det norske skolesystemet. Men ikke alle gjør det. Noen av guttene har vi større problemer med enn noen av jentene, f.eks. 

Mitt spørsmål til statsråden er om han har forstått at det ikke er Sylvi Listhaug som er den fremste integreringsministeren i regjeringa, men at det faktisk er kunnskapsministeren som har de viktigste virkemidlene for å lykkes i integreringen. Og har han også forstått at spesielt det å løfte barn ut fra den akademiske bakgrunnen de har hjemme, inn til å få utnyttet sitt fulle potensial i en skolegang, er det som faktisk er mest effektfullt for at alle skal kunne lykkes i dette landet?",Trine Skei Grande,Venstre,2017-02-08,2017-02-08
601,2016-2017,"Mitt spørsmål går til kulturministeren. 

Det materialet som finnes i arkiv-, bibliotek- og museumssektoren, utgjør på mange måter vår felles hukommelse. Stortinget har lagt til grunn at fellesskapet har et ansvar for å sikre disse samlingene for kommende generasjoner og for å gi folket tilgang til alle. Digitalisering av dokumenter og gjenstander er i stadig større grad en forutsetning for å løse de oppgavene. 

I går presenterte Riksrevisjonen en rapport med en nedslående oppsummering av status for digitalisering av samlingene innenfor arkiv-, bibliotek- og museumssektoren. I rapporten kritiseres Kulturdepartementet for manglende oppfølging og styring av arbeidet med digitalisering. Hele 27 pst. av museene mener det vil ta svært lang tid, kanskje opp mot 20 år, å komme à jour, mens Arkivverket vel egentlig har avskrevet ambisjonen om å kunne digitalisere 10 pst. i overskuelig framtid. Dette er jo alarmerende funn, og det betyr i ytterste konsekvens at viktige deler av vår kulturarv kan stå i fare for å gå tapt. Det er derfor nærliggende å spørre statsråden om regjeringen er enig i at dette gir grunn til bekymring, og hva regjeringen akter å foreta seg i denne saken.",Marit Arnstad,Senterpartiet,2017-02-08,2017-02-08
602,2016-2017,"Mitt spørsmål går til statsråd Solveig Horne. 

Kristeleg Folkeparti registrerer at statsråd Listhaugs kritikk av kontantstøtta har blitt møtt med ståande applaus av dei store avisene i landet. Men me tvilar på om applausen er like sterk blant familiane i landet. Me veit at det blant dei som får kontantstøtte, eittåringane, er 60 pst. som i delar av perioden mottar kontantstøtte. Det er barnas beste og valfridomen til familiane som ligg til grunn for politikken til Kristeleg Folkeparti. For oss er det ikkje nokon som vel feil. Me synest at så lenge familiane får lov til å velje sjølve, er det gode val, uansett om ein vel kontantstøtte eller barnehage. 

Når Framstegspartiet og statsråd Listhaug no går i strupa på kontantstøtta og påstår at det er problematisk at kvinner er heime med eittåringane sine – om det er innvandrarkvinner – undergraver jo det fullstendig nettopp den valfridomen som me ønskjer å gi til barnefamiliane. Listhaug refererer til Brochmann-utvalet, men me veit at både Fafo-forskarar og Brochmann I-rapporten anerkjenner at det er andre faktorar som er viktigare. I rapporten kan me lese at vel så viktig som dei økonomiske incentiva for ei avgjerd om at ei mor er heimeverande, er andre faktorar. 

Mitt spørsmål til statsråd Horne er om ho meiner at ei fjerning av kontantstøtta automatisk vil føre til at innvandrarkvinner får seg jobb og kjem seg ut i arbeidslivet, eller om det ikkje er andre grunnar som gjer at mange innvandrarkvinner ikkje kjem seg ut i arbeidslivet.",Knut Arild Hareide,Kristelig Folkeparti,2017-02-08,2017-02-08
603,2016-2017,"Mitt spørsmål går til kunnskapsministeren. 

Under denne regjeringa har arbeidsledigheten bitt seg fast. Ledigheten blant unge mellom 15 og 24 år er nå på det høyeste nivået på over 20 år. Vi må helt tilbake til 1993 for å finne like mange unge ledige. Den siste store toppen var for øvrig sist Høyre satt i regjering, i 2005. 

I denne perioden har Høyre og Fremskrittspartiets viktigste politiske satsing i regjering vært skattekutt i størrelsesorden 25 mrd. kr. Resultatene av denne satsingen uteblir. Sysselsettingsveksten er den laveste på 20 år, arbeidsledigheten har ikke vært høyere på 20 år, det skapes nesten ikke nye jobber og heller ikke ungdom ser resultatet av regjeringas politikk. Siden 2013 har flere unge blitt ledige, antall unge uføre har økt og antallet unge uten læreplass har økt. Det er alvorlig når vi vet at blant dem som ikke får læreplass, er frafallet høyere og veien til ledighet kortere. 

For Arbeiderpartiet er det avgjørende at det gjøres mer for å få flere unge i jobb eller utdanning, det er sterkere innsats for flere læreplasser, en styrker yrkesfagene, det er sterkere innsats for unge ledige, eller en gir flere unge muligheten til å studere, som Arbeiderpartiet har foreslått. På disse områdene har regjeringa magre resultater å vise til, og det er tydelig at regjeringa fører en politikk som ikke virker mot ledigheten, heller ikke blant de unge. 

Mitt spørsmål til kunnskapsministeren er: Er statsråden fornøyd med regjeringas innsats for å få flere unge i arbeid, i utdanning eller for at flere skal få læreplass?",Martin Henriksen,Arbeiderpartiet,2017-02-08,2017-02-08
604,2016-2017,"Høyre- og Fremskrittsparti-regjeringen snakker mye om behovet for omstilling i norsk næringsliv, men resultatene uteblir. Det skapes nesten ikke jobber i privat sektor. Regionale utviklingsmidler har tidligere vært et viktig virkemiddel for fylkeskommunene i rollen som regional utviklingsaktør, blant annet i Buskerud, men Høyre og Fremskrittspartiet har konsekvent valgt å kutte i disse midlene.
Har statsråden oversikt over hvilke konsekvenser denne kuttpolitikken har fått for utviklingen av nye arbeidsplasser i Buskerud?",Lise Christoffersen,Arbeiderpartiet,2017-02-08,2017-02-15
605,2016-2017,"Lederen i Politidirektoratet beskriver politimesteren i Vest sin bekymring om manglende ressurser som prematur og mener at dette skaper unødig bekymring blant borgere, politiansatte og politikere. Videre mener han i Bergens Tidende at diskusjonen ville vært annerledes hvis folk hadde tatt seg tid til å sette seg inn i budsjettene.
Mener statsråden at POD-sjefen med slike uttalelser utøver godt lederskap, fungerer som en god rollemodell og bidrar til å utvikle en god åpenhetskultur i politiet?",Ruth Grung,Arbeiderpartiet,2017-02-07,2017-02-15
606,2016-2017,"Det er lagt opp til å stimulere til økt bruk av biodrivstoff i veitrafikken i årene framover. Begrunnelsen er reduserte klimagassutslipp. Men når det gjelder lokal helseskadelig luftforurensning, særlig NO2, kan biodrivstoff gi utslipp på linje med diesel. I Oslo og andre byer har NO2 vært en hovedgrunn til mange dager med røde varsler om helseskadelig luft i vinter, og Norge er tidligere dømt for dette i ESA. 
Hvordan vurderer statsråden at økt bruk av biodrivstoff vil påvirke lokal forurensning av NO2 i byene framover?",Jan Bøhler,Arbeiderpartiet,2017-02-02,2017-02-15
607,2016-2017,"Ved Stortingets behandling av Meld. St. 11 (2015-2016) Nasjonal helse- og sykehusplan (2016-2019), ble det gjort følgende vedtak: 'Stortinget ber regjeringen gjennom foretaksmøtet og/eller styringsdokumenter sørge for at stedlig ledelse blir hovedregelen ved norske sykehus.' Det er kommet melding om at vedtaket om stedlig ledelse ikke blir fulgt opp i Helse Møre og Romsdal.
Kan statsråden påse at Stortingets vedtak om stedlig ledelse blir innført ved sykehusene i Helse Møre og Romsdal?",Per Olaf Lundteigen,Senterpartiet,2017-02-02,2017-02-08
608,2016-2017,"Sykehuset Sørlandet utreder nå fremtiden til Flekkefjord sykehus. Prosessen er kritisert ved at sykehusledelsen bruker Flekkefjord sykehus' avviksmeldinger og gode meldekultur som argument for at kvaliteten i fremtiden ikke kan opprettholdes. Riksrevisjonen har nylig kritisert sykehus-Norge for ikke å praktisere god meldekultur og ikke lære av feil.
Mener statsråden at Sykehuset Sørlandets kobling av avvikssystemet opp mot fremtidig kvalitet, er akseptabel og støtter opp om god meldekultur?",Kjersti Toppe,Senterpartiet,2017-02-02,2017-02-08
609,2016-2017,"I januar ble et eksemplar av den sjeldne gåsenebbhvalen funnet med 30 plastposer i magen i Hordaland. Dette illustrerer hvordan marin forsøpling er en global trussel mot livet i havet og dermed også en fundamental trussel mot norsk sjømatnæring. I dag er fiskeri- og oppdrettsnæringen en kilde til marin forsøpling. Samtidig har næringen utstyret og infrastrukturen som trengs for å bli en del av løsningen.
Hva vil statsråden gjøre for å beskytte livet i havet og fremtiden til norsk sjømatnæring?",Rasmus Hansson,Miljøpartiet De Grønne,2017-02-02,2017-02-08
610,2016-2017,"I media leser vi om en enslig mindreårig som sendes ut av landet med tvang, der svært inngripende tvangsmidler er brukt over en lang periode. 
Hvilke tiltak vil statsråden iverksette for å sikre at hensynet til barns beste er ivaretatt i slike situasjoner, og hindre at mindreårige utsettes for ubotelig psykisk eller fysisk skade?",Kari Henriksen,Arbeiderpartiet,2017-02-02,2017-02-08
611,2016-2017,"Jeg har et spørsmål til helseministeren. 

Jeg vil starte med et sitat fra en utmerket president i Legeforeningen. Hun heter Marit Hermansen, og hun sier i et intervju med Dagens Medisin: 


«Det gir ikke mening at nyutdannede leger som er ferdige og klare til å ta fatt på jobben skal stå i kø. Dette er sløsing av viktige ressurser, og oppleves som svært frustrerende for nyutdannede motivert leger.» 

Dette er presist sagt, og jeg vil på egne vegne legge til at det nok ikke bare er de nyutdannede legene som opplever frustrasjon. Jeg er helt sikker på at mange pasienter også er enig med de nyutdannede legene i at det er behov for flere spesialister også i norske sykehus i framtiden, og at det framstår som ganske meningsløst at folk man har brukt så mye penger, så mye ressurser på å få gjennom et så langt utdanningsløp, opplever at de ikke får avsluttet utdanningen sin og ta del i den kliniske virkeligheten og behandlingen av norske pasienter. 

I tillegg har Legeforeningen fått støtte fra mange hold, ikke minst fra Arbeiderpartiet, som har foreslått i sitt alternative budsjett flere år på rad at vi bør sette av noe mer penger til å opprette flere turnusplasser, fordi det er en effektiv måte å få økt kapasitet for norske pasienter. 

Ved alle disse korsveiene når vi har tatt opp dette, i likhet med Legeforeningen, har helseministeren og dagens Høyre–Fremskrittsparti-regjering henvist til ulike gjennomganger av behovene i sykehusene og i kommunene. Det har vært opptil flere ganger vi har fått til svar at det skal være ulike gjennomganger, og i denne saken, den siste uken, sier Høies statssekretær, Anne Grethe Erlandsen, at det på nytt skal være en gjennomgang. Da er spørsmålet mitt: Når er helseministeren ferdig med disse gjennomgangene, og når kan han eventuelt foreslå flere turnusplasser for å ta unna den køen av nyutdannede leger som finnes?",Torgeir Micaelsen,Arbeiderpartiet,2017-02-01,2017-02-01
612,2016-2017,"Jeg er redd jeg må be utenriksministeren komme opp en gang til. 

Vi ser dag for dag utviklingen av en mer ytterliggående, farlig og kald politikk fra den nye administrasjonen i Washington. Det handler om mange ting, det vi nettopp har diskutert her, nemlig at amerikanske, mektige menn mener de skal kunne bruke bistandsbudsjettet til å bestemme over kvinners kropper og liv rundt om i verden, noe som kan koste tusenvis av liv og er en form for moralistisk imperialisme. Vi ser innreiseforbudet, av presidentens egen rådgiver beskrevet som et muslimforbud, som selvfølgelig er dypt diskriminerende, dypt urovekkende og i strid med de verdiene Vesten påstår at vi representerer, og som er farlig fordi det både kan bidra til et samfunnsklima med økt hets og vold mot muslimer, og selvfølgelig også fungere som en oppmuntring for de terroristene man påstår man skal ramme. 

Den nye amerikanske regjeringen snur ryggen til flyktninger i nød. Den har varslet dype kutt i FN, varslet at den vil forlate klimaavtalen, og sier at «Amerika først» skal være det grunnleggende prinsippet for regjeringens politikk. Det gjør jo at selv de partiene i Norge som har sikkerhetssamarbeidet med USA som bærebjelke i sin politikk, må begynne å se at vi er et sted hvor det vil være tvil om de amerikanske sikkerhetsgarantiene, og frykt for økt spenning internasjonalt. I tillegg ser vi en vridning mot det illiberale autoritære, som bør bekymre oss alle. Vi trodde vi levde i en tid da man river murer, og så lever vi en tid da man isteden bygger murer. 

Vi har hørt mye om hva regjeringen ikke vil gjøre – ikke protestere direkte, ikke være et responsland osv. Men hva er det som er regjeringens plan? Hvis Norge ikke skal være et responsland, hva er det vi skal være da?",Audun Lysbakken,Sosialistisk Venstreparti,2017-02-01,2017-02-01
613,2016-2017,"Det er nok utenriksministeren som fortsatt får trene sin muskulatur her oppe, han må nok opp og gå igjen. 

For hundre år siden var Norge et lutfattig land, og når vi forklarer Norge som et rikt land i dag, er det ofte oljen som får æren for det. Det er ikke helt rett. Den viktigste grunnen til at Norge er et rikt land, er at kvinner deltar i yrkeslivet, deltar i verdiskapingen, og det kjennetegner mange av de vestlige landene som har klart å bygge en rikdom i sitt land, nemlig at begge kjønn deltar like aktivt i verdiskapingen i samfunnet. Så likestilling – og Venstres djerve grep for hundre år siden for å styrke likestillingen – har vært med på å danne grunnlaget for Norges rikdom i dag. 

Utenriksministeren er også bistandsministeren i Norge. Jeg mener at kvinners deltagelse i samfunnet, kvinners rettigheter og kvinners mulighet til å bidra i verdiskapingen er en av nøklene til å skape vekst i et land. Derfor er likestilling og kvinnesatsingen veldig viktig i bistanden, og derfor er kvinners helse en viktig del av bistandsarbeidet. Og det å jobbe med kvinnerettigheter og å bidra med de verdiene som vi har bygd velferden vår på, nemlig et sterkt likestilt samfunn, er en viktig nøkkel til å skape vekst i andre land. Så mitt spørsmål til utenriksministeren i dag er om han deler Venstres analyse av hvordan en bygger rikdom og velferd i et samfunn, og om det også bør være en av hovedpilarene når vi tenker bistandspolitikk?",Trine Skei Grande,Venstre,2017-02-01,2017-02-01
614,2016-2017,"Gjennom norske hjelpeorganisasjonar og media har me dei siste vekene vorte opplyst om at flyktningar har kome i ein særs prekær situasjon i Sør-Europa. Det er overfylte leirar, mangelfull vinterberedskap og fleire skal ha frose i hel. I Beograd søv om lag 2 000 unge menneske i forlatne bygningar i sentrum. Dei siste vekene har ein opplevd at minusgradene i Serbia har gått ned mot minus 20. Det vert rapportert om særs vanskelege tilhøve i fleire av flyktningleirane i Hellas. Elementære menneskelege behov som mat, varme, medisinar, hjelp ved sjukdom og tilgang til sanitære fasilitetar finst ikkje. Det vert fortalt om uverdige og inhumane tilhøve i leirane. Trass i Noreg sitt bidrag i 2016 for å avhjelpe flyktningsituasjonen i Sør-Europa ser me at prosessane er svært trege. Over 60 000 menneske sit fast i Hellas, ifølgje Flyktninghjelpen, og over 7 000 i Serbia, ifølgje Leger Uten Grenser. 

Det er bra at regjeringa no følgjer opp våre forpliktingar og endeleg har fått fortgang i relokalisering av flyktningar. Det må likevel seiast at regjeringa har brukt lang tid på å kome i gang. Det er viktig at Noreg raskt oppfyller sin kvote av EUs relokaliseringsprogram. 

Her i Stortinget er det brei semje om at Noreg må styrkje innsatsen i nærområda til flyktningane. Det kviler eit stort ansvar på Noreg og resten av verdssamfunnet for å medverke til å skape framtidshåp for dei som er ramma av den største flyktningkrisa etter den andre verdskrigen. På kort sikt handlar det om å sikre tilstrekkeleg naudhjelp, slik at dei humanitære behova til flyktningar og migrantar vert dekte. Dei langsiktige løysingane handlar om å skape gode og trygge nok omgjevnader i nærområda, slik at ein ikkje vert tvinga ut på den farefulle ferda over Middelhavet. 

Sett i lys av dette: Kva verkemiddel vil statsråden bruke for å medverke til ei europeisk semje om å auke innsatsen vesentleg, slik at ein finn gode løysingar på flyktningkrisa, både i Europa og i dei såkalla nærområda?",Liv Signe Navarsete,Senterpartiet,2017-02-01,2017-02-01
615,2016-2017,"Nå skal vi flytte oss fra USA, Trump og Obamacare til Norge og «Høie-care». 

I fjor vedtok Stortinget Nasjonal helse- og sykehusplan. Planen legger føringer for hvilke sykehus som skal ha akuttkirurgi, og hvilke som ikke skal ha det. Statsråd Høie har gitt foretakene i oppdrag å lage utviklingsplaner ut ifra de føringene i Nasjonal helse- og sykehusplan som Stortinget vedtok. Stortinget ba også regjeringen om å sørge for at sykehus med akuttkirurgi fortsatt skulle ha det, når hensynet til pasientene gjør det nødvendig og når kvalitet og pasientsikkerhet er ivaretatt. I tillegg sa Stortinget at store sykehus skal delegere flere oppgaver til mindre sykehus, slik at de nettopp kan legge til rette for å ha akuttkirurgi. Stortinget vedtok også at regjeringens liste over hvilke sykehus som kan fungere uten akuttkirurgi, ikke skulle legges til grunn og være førende for de lokale og regionale utviklingsprosessene som skulle foregå, altså for sykehus som det i Flekkefjord, det i Narvik osv. Alle vedtak om akuttkirurgi ved landets sykehus skal være fattet innen 1. april, cirka. De regionale helseforetakene skal til slutt fatte vedtak på vegne av veldig mange sykehus. 

Mener statsråden at utviklingsprosessene i helseforetakene går etter de vedtakene som Stortinget har fattet, og at ingen av de sykehusene som var nevnt i sykehustalen som statsråden hadde i januar 2016, er i større fare, etter at helse- og sykehusplanene ble vedtatt, for å ha akuttkirurgi enn andre sykehus, og at prosessen går som statsråden har tenkt? ",Olaug Vervik Bollestad,Kristelig Folkeparti,2017-02-01,2017-02-01
616,2016-2017,"Et område hvor det er stor forskjell på kvinner og menn i Norge, er gründerskap og oppstart av nye bedrifter. Ferske tall fra SSB viser at om lag to av tre nye enkeltpersonforetak og fire av fem nye aksjeselskap ble startet av menn i 2015. Det er flere grunner til dette, bl.a. dårlige sosiale ordninger. En annen grunn er at det er vanskelig å etablere private bedrifter i typiske kvinneyrker som helse og omsorg.
Vil statsråden ta initiativ til å legge til rette for økt gründerskap innen helse- og omsorgssektoren?",Ketil Kjenseth,Venstre,2017-02-01,2017-02-15
617,2016-2017,"Bedrifter med færre enn fem ansatte belastes hvert år med mange milliarder kroner i kostnader til rapportering av offentlige skjemaer og oppfølging av regelverk. På de fleste områder må de forholde seg til de samme lover og regler og svare på de samme oppgavene som større bedrifter, men de bruker forholdsvis mer av sin tid på dette arbeidet enn store virksomheter på bekostning av verdiskaping og innovasjon.
Vil statsråden ta initiativ til et kraftig og målrettet forenklingsarbeid rettet mot de minste bedriftene?",Pål Farstad,Venstre,2017-02-01,2017-02-15
618,2016-2017,"Statsråden mottok nylig en rapport fra Vista Analyse som viser at delingsøkonomien vil gå fra å utgjøre ca. 500 mill. kroner i 2015 til om lag 40 mrd. kroner i 2025. Delingsøkonomien kan også medføre at mange av tjenestene som i dag utføres av bl.a. kommunene, kan leveres med lavere kostnader og bedre kvalitet. Forutsetningen er at man legger til rette for økt gründerskap innen kommunale oppgaver som helse- og omsorgstjenester.
Vil statsråden være en pådriver eller brems for en slik utvikling?",André N. Skjelstad,Venstre,2017-02-01,2017-02-15
619,2016-2017,"Vi opplever nå at den politiske situasjonen hos vår viktigste allierte er mer preget av uforutsigbarhet enn det vi er vant til. Selv om vi i sikkerhetspolitikken har fått gode forsikringer om at alliansesolidariteten i NATO ligger fast, ser vi en ny kurs på andre områder. Ser vi tilbake til den spørretimen som utenriksministeren deltok i 9. november i fjor, morgenen etter det amerikanske presidentvalget, husker vi alle at vi vektla håpet om forsoning i amerikansk politikk, etter en valgkamp som hadde splittet folket i Amerika. Mens tidligere presidenter har hatt én politikk i valgkampen og en mer konsensusorientert linje når de har inntatt presidentstolen, ser vi nå at den nye presidenten ikke direkte har som mål å opptre samlende. 

Under president Obama har det politiske fellesskapet mellom USA og Norge vært veldig nært. Da er det viktig å huske på at i store deler av etterkrigstida har det vært betydelig avstand mellom oss og vår viktigste allierte i sikkerhetspolitikken. Vietnam-krigen, kuppet i Chile i 1973 og Irak-krigen i 2003 er eksempler på dette. Men vårt vennskap har tålt uenighet og direkte tale mellom gode venner og allierte. Nå er det innreiseforbudet fra enkelte muslimdominerte land som skaper enorme reaksjoner, både internt i USA og i andre deler av verden, også her i Norge. Helt uten forvarsel blir folk som før hadde adgang, utestengt fra USA. 

Å ikke behandle mennesker som individer, men som en gruppe ut fra religiøs tilhørighet strider mot de positive verdiene som vi forbinder med USA. Hva vil utenriksministeren gjøre for å framføre norske holdninger til denne politikken?",Anniken Huitfeldt,Arbeiderpartiet,2017-02-01,2017-02-01
620,2016-2017,"For Venstre er det et mål at flere skaper en arbeidsplass for seg selv og kanskje noen til. Det vil være bra for norsk innovasjonsevne og for et mangfoldig og spredt norsk næringsliv. En av hovedutfordringene i vurderingen av om man skal starte for seg selv eller ikke, er til dels stor forskjell når det gjelder skatt. En selvstendig næringsdrivende betaler rundt 30 000 kroner mer i skatt enn en 'vanlig ansatt' med samme lønn, grunnet få fradrag.
Mener statsråden at en slik skjevhet er helt akseptabel?",Terje Breivik,Venstre,2017-02-01,2017-02-08
621,2016-2017,"Over flere tiår har ulike regjeringer hatt mer eller mindre forpliktende formuleringer om å styrke næringsdrivendes sosiale rettigheter. Lite har imidlertid blitt gjort. Selvstendig næringsdrivende betaler en høyere trygdeavgift enn de av oss som er i et ansettelsesforhold. Allikevel har de langt dårligere vilkår når det gjelder sykelønn, yrkesskade og yrkessykdom, arbeidsledighet, lønnsgaranti og pensjon. 
Vil statsråden ta initiativ til å sikre bedre ordninger for selvstendig næringsdrivende?",Sveinung Rotevatn,Venstre,2017-02-01,2017-02-08
622,2016-2017,"Internasjonale undersøkelser viser at Norge er i bakleksa når det gjelder innovasjon og nyetableringer. Det finnes imidlertid unntak: På kort tid har den norske læringsteknologiske næringen rukket å omfatte over 60 selskaper med godt over 140 millioner brukere globalt. Utfordringen for videre vekst er å sørge for at ny læringsteknologi benyttes ved alle norske skoler, bl.a. for å gi tilpasset opplæring til alle elever.
Hvordan vil statsråden stimulere til en slik utvikling, som både vil være bra for norske elever og norsk næringsliv?",Iselin Nybø,Venstre,2017-02-01,2017-02-08
623,2016-2017,"I A-magasinet 20. januar sier leder av Krisesentersekretariatet Tove Smaadahl følgende: 'Kvinner som lever i frykt for sine liv og har høyeste beskyttelse, opplever at trusselutøveren forfølger dem og finner dem selv om de lever på kode 6.' 476 lever på kode 6. Samtidig vet vi at én av fire drap er partnerdrap.
Hvilke konkrete tiltak vil statsråden iverksette for å styrke sikkerheten til menneskene som lever på kode 6?",Sonja Mandt,Arbeiderpartiet,2017-01-26,2017-02-01
624,2016-2017,"I et innlegg på det islamfiendtlige nettstedet Document.no advarer en FrP-politiker mot det flerkulturelle samfunn og tar til orde for å skape organiserte borgervern: bevæpnede vektere eller en halvmilitær styrke underlagt politiet.
Hva tenker statsråden om dette?",Kirsti Bergstø,Sosialistisk Venstreparti,2017-01-26,2017-02-01
625,2016-2017,"Tidlig innsats handler om å gjøre det enkelt og ufarlig å oppsøke hjelp når man trenger det. Klara Klok har vært det eneste gratistilbudet for ungdom og unge voksne i aldersgruppen 10-25 år, for å søke informasjon og veiledning om temaene kropp og helse, følelser, rus og seksualitet. Forslaget om å nedlegge det vellykkede tilbudet i Bodø blir møtt med stor bekymring.
Vil statsråden vurdere å opprettholde det gode lavterskeltilbudet som telefon- og nettjenesten Klara Klok er blitt for ungdom?",Tove Karoline Knutsen,Arbeiderpartiet,2017-01-26,2017-02-01
626,2016-2017,"Når politiet i Oslo og andre steder jobber med å forebygge at ungdom rekrutteres til radikaliserte nettverk og kriminelle gjenger, opplever de at en snever tolkning av taushetsplikten i barnevernet, Nav, skolen og andre tjenester skaper problemer. Jeg tok opp dette med justisministeren i spørretimen 4. februar 2015. I det positive svaret ble det varslet 'helt konkret endringsarbeid', blant annet en veileder og at man ville se på en justering av lovrammene og komme tilbake til Stortinget.
Hva er gjort for å følge opp dette?",Jan Bøhler,Arbeiderpartiet,2017-01-26,2017-02-01
627,2016-2017,"Ifølge Aftenposten 30. november 2016 ble det samme dag avholdt et seminar om offentlige anskaffelser i Nærings- og fiskeridepartementet. Der pekte professorene Søreide og Hjelmeng på svakheter med det norske regelverket for offentlige anskaffelser, knyttet til manglende tilsyn og kontroll med innkjøpene. Denne uken har administrerende direktør Hovland i 'Nye Veier' pekt på det samme i en kronikk i Dagens Næringsliv. Jeg vil gjerne spørre om statsrådens vurderinger knyttet til dette.
Vil hun følge opp innspillene hun har fått om behov for bedre kontroll, og i så fall når og hvordan?",Odd Omland,Arbeiderpartiet,2017-01-26,2017-02-01
628,2016-2017,"Statsråden har presentert eit nytt vekstsystem for havbruksnæringa, der landet vert delt inn i 13 produksjonsområde. Samstundes er det gitt klarsignal om at alle oppdrettarar får drive i to produksjonsområde. I havbruksmeldinga 2015 varsla regjeringa at ordninga med interregionalt biomassetak skulle evaluerast. Komiteen understreka då betydninga av å behalde fleksibiliteten for næringa i eit nytt system, og at bearbeidingskravet skulle ligge fast.
Korleis har statsråden sikra bearbeidingsplikta og norske arbeidsplassar?",Ingrid Heggø,Arbeiderpartiet,2017-01-26,2017-02-01
629,2016-2017,"Tidlig innsats er avgjørende for å unngå at helseutfordringer får vokse til større problemer som er langt vanskeligere å håndtere. Gratis fastlege for ungdom opp til 18 år vil bidra til at flere oppsøker hjelp tidlig. Forskere ved UiO har funn som tydet på at fjerningen av egenandelen for 12-15-åringer økte antallet registrerte legebesøk med ca. 13 pst. for gutter og 18 pst. for jenter.
Vil statsråden vurdere å fjerne egenandelen hos fastlegen for alle under 18 år, for å gjøre terskelen lavere for at ungdom skal kunne oppsøke hjelp?",Torgeir Micaelsen,Arbeiderpartiet,2017-01-26,2017-02-01
630,2016-2017,"Samferdselsministeren sa i P4 26. januar at Oslo-byrådet ikke burde ha lyttet til meteorologenes advarsel om farlig luftforurensning og innført dieselbilforbudet i Oslo. Luftforurensning gjør mennesker syke i Oslo og andre storbyer og fører til skader på fostre og over 185 premature dødsfall i Oslo hvert år. Det er registrert økt dødelighet etter dager med svært høy luftforurensning. 
Mener regjeringen at myndighetene ikke skal lytte til faglige advarsler, selv om det medfører sykdom og tap av liv?",Rasmus Hansson,Miljøpartiet De Grønne,2017-01-26,2017-02-01
631,2016-2017,"Under høringen om landbruksmeldingen ga flere unge, blant annet elever fra Jønsberg landbruksskole, uttrykk for at meldingens tiltak ville vanskeliggjøre rekruttering til næringa. Mange unge er kritiske til at velferdsordningene svekkes, og blir usikre på om de skal satse på landbruket.
Forstår statsråden denne bekymringen?",Knut Storberget,Arbeiderpartiet,2017-01-26,2017-02-01
632,2016-2017,"Å føle seg unyttig og oppleve at samfunnet ikke har brukt for deg, er en situasjon ingen skulle behøve å oppleve. Ungdom uten utdanning har en høyere sannsynlighet for å bli gående arbeidsledig i lengre perioder i livet enn andre. Nå er ungdomsledigheten på rekordhøye 11 pst. Likevel vil ikke regjeringen satse på flere studieplasser som både ungdommen og samfunnet trenger.
Hvorfor ikke?",Marianne Aasen,Arbeiderpartiet,2017-01-26,2017-02-01
633,2016-2017,"Ifølge elevundersøkelsen for 2016 oppgir nesten 40 000 barn og unge at de blir mobbet. I 2013 satt regjeringen Stoltenberg ned Djupedal-utvalget. For snart to år siden overleverte utvalget om lag 100 forslag til hvordan man kan bekjempe mobbing i skolen. Få tiltak er implementert, bortsett fra at en lovendring er varslet og en nettportal lansert.
Hvorfor bruker statsråden så lang tid på å sette i verk nye tiltak for å bekjempe mobbing i skolen?",Christian Tynning Bjørnø,Arbeiderpartiet,2017-01-26,2017-02-01
634,2016-2017,"Ungdomsledigheten er nå på rekordhøye 11 pst., den høyeste andelen på over 10 år. Flere er bekymret for om man i fremtiden vil makte å ha et så godt velferdssamfunn som det Norge har i dag. Bruker vi for mye penger på skattekutt til de rikeste fremfor investeringer i fremtidige arbeidsplasser og utdanning er det ungdommen som må betale prisen.
Hvorfor prioriterer ikke regjeringen en økonomisk politikk som støtter opp under generasjonskontrakten fremfor å undergrave den?",Truls Wickholm,Arbeiderpartiet,2017-01-26,2017-02-01
635,2016-2017,"TV2 har i det siste hatt flere saker om norske ungdommer som har hatt ubehagelige og til dels skremmende opplevelser under utvekslingsopphold i USA. Ungdommene føler seg maktesløse og savner tettere oppfølging og skjerpet sikkerhet for dem som reiser ut. Dette er særlig viktig siden det dreier seg om barn under myndighetsalder. Norge er et lite land, og vi er helt avhengige av å reise ut og knytte kontakter.
Hva vil statsråden gjøre for å sikre norske ungdommer som reiser, et godt utvekslingsopphold?",Audun Otterstad,Arbeiderpartiet,2017-01-26,2017-02-01
636,2016-2017,"22. juli-kommisjonen anbefalte regionale øvingssentre for nødetatene. Direktoratet for samfunnssikkerhet og beredskap har utredet behovet, og dette vurderes angivelig av en bredt sammensatt arbeidsgruppe i Justis- og beredskapsdepartementet. Initiativet ble tatt av den forrige regjeringen tidlig på høsten 2013. Nå er vi altså i 2017.
Når kan vi forvente noe svar fra regjeringen i denne saken?",Irene Johansen,Arbeiderpartiet,2017-01-26,2017-02-01
637,2016-2017,"Det blir færre unge bygningsarbeidere, viser en ny rapport fra Fafo. Antallet nordmenn under 23 år som søker seg til bransjen synker, og det er også disse som i størst grad forlater yrket. Bransjen selv viser til at det trengs flere faste jobber for at yrket skal bli mer attraktivt for unge.
Mener statsråden flere midlertidig ansatte og økt innleie er positivt for fremtidig rekruttering av unge fagarbeidere til byggebransjen?",Dag Terje Andersen,Arbeiderpartiet,2017-01-26,2017-02-01
638,2016-2017,"I VG kunne vi lese at 39 000 ungdommer opplever å bli mobbet i skolen. Stadig hører vi om ungdom som opplever at rommet for å 'passe inn' blir så smalt at de opplever det ikke er plass til dem, og mange faller ut av skolen. Aktivitet er bra, og mange ganger er den beste omsorgen en kan gi er å stille klare krav. Å fremstille ungdom som trenger hjelp fra Nav, som burgerspisende slabbedasker virker mot sin hensikt, og kan i ytterste konsekvens bidra til å legitimere mobbing av ungdom som sliter.
Er statsråden enig i dette?",Stine Renate Håheim,Arbeiderpartiet,2017-01-26,2017-02-01
639,2016-2017,"Stadig hører vi om ungdom som opplever at presset å være 'perfekt' blir for stort. Hos altfor mange utvikler dette seg til psykiske vansker som påvirker både livskvaliteten og muligheten til å gjennomføre videregående og høyere utdanning. Å ha lett og raskt tilgang til hjelp er et viktig grep for å bøte på denne utviklingen. Likevel er regjeringen mot Arbeiderpartiets forslag om å bevilge 100 mill. kroner til lavterskel hjelpetilbud i kommunene og øremerke 200 mill. kroner til skolehelsetjenesten. 
Hvorfor det?",Ingvild Kjerkol,Arbeiderpartiet,2017-01-26,2017-02-01
640,2016-2017,"Økonomien i Vest politidistrikt gjer at politimeisteren vurderer å kutte 100-140 årsverk i 2017 og kutte i prioriterte oppgåver, inkludert vakt og beredskap. Ei dyr nærpolitireform, auka flyplassvakthald og sykkel-VM blir trekt fram som særskilde årsaker til dette.
Korleis kan statsråden forsvare at innføring av nærpolitireforma fører til eit kutt på 140 stillingar i politidistriktet, og vil statsråden syte for at sykkel-VM og etablering av nytt politikontor på Flesland blir fullfinansiert?",Kjersti Toppe,Senterpartiet,2017-01-26,2017-02-01
641,2016-2017,"Fra 1. januar 2017 ble norske fiskeribedrifter og fiskemottak pålagt en omfattende journalføringsplikt som medfører en betydelig økt administrativ byrde for selskapene.
Kan statsråden gi en status for hvordan implementeringen av regelverket har gått?",Geir Pollestad,Senterpartiet,2017-01-25,2017-02-01
642,2016-2017,"Barn må beskyttes mot vold og overgrep. De skal ikke være nødt til å føle seg utrygge i sitt eget hjem. Likevel ser vi at dagens taushetsregler, eller mangel på kunnskap om dem, kan stå i veien for å hjelpe barn mot vold og overgrep. I juni i fjor fremmet Arbeiderpartiet en rekke forslag til tiltak. Statsråden svarte at arbeidet allerede var i gang. Saken haster, men den ser ikke ut til å stå på lista over saker til Stortinget denne våren.
Hvilke tiltak planlegges, og når kan vi vente at de kommer til Stortinget?",Lise Christoffersen,Arbeiderpartiet,2017-01-25,2017-02-01
643,2016-2017,"Den raskaste og viktigaste beredskapsressursen i politiet er nærmaste politipatrulje, altså den alminnelege politibetjenten som er ute blant folk når hendinga oppstår. Tal frå POD 1. september 2016 viste at talet på politibetjentar i politidistrikta har gått ned det siste året.
Kva har statsråden tenkt å gjere for å snu denne trenden, slik at regjeringa ikkje fortsetter å gjere beredskapen dårlegare?",Hadia Tajik,Arbeiderpartiet,2017-01-25,2017-02-01
644,2016-2017,"Vi vet at kulturbruken blant ungdom styres av prisen på aktivitet. Senest i 'Kultur for å delta', som Telemarksforskning har utført for Drammen kommune i 2016, vises det til at høy pris er en negativ faktor for økt deltakelse og bruk.
Hva er årsaken til at Høyre- og FrP-regjeringen er så negativ til å se på muligheten for en nasjonal ordning som sikrer ungdom større mulighet til kulturell opplevelse?",Hege Haukeland Liadal,Arbeiderpartiet,2017-01-24,2017-02-01
645,2016-2017,"Til grunn for norsk politis arbeid, ligger samarbeidsmodellen. Dens suksess avhenger av en høy grad av tillit i befolkningen. Tillit tar lang tid å bygge opp, men er enkel å rive ned. Nå viser målinger at tilliten til norsk politi er på vei ned.
Hva har statsråden tenkt å gjøre for å snu den uheldige utviklingen?",Anna Ljunggren,Arbeiderpartiet,2017-01-24,2017-02-01
646,2016-2017,"Det er stort behov for flere fengselsplasser i Norge. Ullersmo og Oslo fengsel skal om kort tid fjerne et stort antall plasser, som blir delvis erstattet med nye i Eidsberg og Ullersmo. Vestlandet har et stort behov for flere fengselsplasser. Norsk nivå er 75 fengselsplasser pr. 100 000 innbyggere. Både Møre og Romsdal og Sogn og Fjordane har 40. Størst er behovet på Sunnmøre med kun 15.
Hva gjør statsråden for at alle regioner får nok fengselsplasser, og når kan vi forvente bygging av nye plasser i vest?",Ruth Grung,Arbeiderpartiet,2017-01-24,2017-02-01
647,2016-2017,"Politisk retorikk kan bidra til å fremme aksept for innvandrere, både for etniske og religiøse minoriteter. Statsrådens retorikk har skapt debatt om hvorvidt retorikken og 'lik og del'-praksisen bidrar til å skade målet om integrering av innvandrere og av innfødte nordmenn med annen opprinnelse enn etnisk norsk. 
Hvilke retoriske grep planlegger statsråden å ta for å skape et debattklima i Norge som ikke fremmer hverdagsrasisme, men hverdagsintegrering slik statsminister Erna Solberg tok til orde for i sin nyttårstale?",Abid Raja,Venstre,2017-01-23,2017-02-01
648,2016-2017,"Etter fiberkabelbrudd utenfor kysten av Varangerhalvøya ble 3 500 mennesker isolert fra ordinær kommunikasjon over lengre tid. I tillegg ble flere fiskere uten kystradio og nødberedskap.
Hva gjør statsråden for å sikre oss mot at dette skjer igjen, og når vil nye og bedre løsninger være på plass?",Helga Pedersen,Arbeiderpartiet,2017-01-20,2017-02-01
649,2016-2017,"Klima- og miljødepartementet vedtok i høst å avslutte arbeidet med å opprette en genbank for villaksbestandene i Hardanger, og Miljødirektoratet er bedt om å destruere det allerede innsamlede genmaterialet. Ifølge Vitenskapelig råd for lakseforvaltning står det svært dårlig til med flere av laksebestandene i Hardanger, og en eventuell destruksjon av genmaterialet vil være svært negativt for bevaring av villaksstammen i Hardanger.
Hvilke tiltak vil statsråden igangsette for å sikre villaksen i Hardangerfjorden?",Åsmund Aukrust,Arbeiderpartiet,2017-01-19,2017-02-01
650,2016-2017,"Siden 2005 har det vært gjennomført fire nasjonale tilsyn med omsorgstjenestene til mennesker med utviklingshemning. Hvert år publiserer Helsetilsynet rapporter fra noen hendelsesbaserte tilsyn. Gjennom alle år har det blitt avdekket ulovligheter i et stort flertall av tilsynene.
Ser statsråden muligheter til å styrke lovgivningen, Helsetilsynets rolle eller tilsynsordningen for å bedre rettssikkerheten og levekårene til mennesker med utviklingshemning?",Freddy de Ruiter,Arbeiderpartiet,2017-01-19,2017-02-01
651,2016-2017,"I kriteriene for blant annet å få Krigsmedaljen er det et krav om innsats langt utover det man kan forvente. Det er stilt strenge krav til dokumentasjon for å få Krigsmedaljen. På Altagård har vi et minnesmerke med navn på de soldater som ga sitt liv for å forsvare Norges frihet. Tilsvarende minnesmerker finner vi over det ganske land.
Hvorfor er ikke det å gi sitt liv i kampen for landets frihet en god nok dokumentasjon på en innsats som burde vurderes som langt over det en kan forvente?",Kåre Simensen,Arbeiderpartiet,2017-01-18,2017-02-22
652,2016-2017,"Mitt spørsmål går til statsråd Hauglie. 

Arbeidsministeren sin forgjengar i statsrådsstolen likte å snakke om at han skulle vere framoverlent i kampen mot sosial dumping. Han skulle ikkje berre sitje passivt og vedta planar. Det var nok eit lite subtilt forsøk på kritikk av Stoltenberg-regjeringa sine tre kraftfulle handlingsplanar mot sosial dumping. 
Vi ser no at det vart med retorikken. Den framoverlente politikken ventar vi framleis på, også eit drygt år inne i statsråd Hauglie sin regjeringskarriere, sjølv om eg registrerer at ordet «framoverlent» framleis tydelegvis gjeld som eit allmenngyldig talepunkt når politikken elles manglar. Tvert om fekk vi i sommar levert frå riksrevisor Per-Kristian Foss to rapportar som var svært kritiske til regjeringas arbeid for å hindre sosial dumping og arbeidslivskriminalitet. «Svak og lite avskrekkende innsats», er orda som oppsummerer Riksrevisjonen sine funn. Rapportane har vore til behandling i kontrollkomiteen, som einstemmig slutta seg til kritikken. 
Det er langt mellom dei som er imponert over innsatsen til regjeringa på dette området. Sjølv leiaren for programkomiteen til Høgre, Torbjørn Røe Isaksen, sa nyleg til media at regjeringa ikkje har gjort nok for å kjempe mot sosial dumping. Og spørsmålet til arbeidsministeren blir då: Er ho einig i denne sjeldan innsiktsfulle sjølvransakinga frå sin partifelle og regjeringskollega om at regjeringa ikkje har gjort nok for å kjempe mot sosial dumping? 
",Fredric Holen Bjørdal,Arbeiderpartiet,2017-01-18,2017-01-18
653,2016-2017,"Mitt spørsmål går til arbeids- og sosialministeren. 

Forskjellene i makt og rikdom øker i Norge, og regjeringens politikk forsterker den effekten. Den økonomiske eliten får rause gaver av Høyre–Fremskrittspartiet-regjeringen. Samtidig har vi 92 000 fattige barn i Norge. Uføre, forsørgere og kronikere får smålige kutt som hilsen fra regjeringen. Mange av dem som tjener minst i arbeidslivet, har nå opplevd en årrekke uten reallønnsvekst, og unge og lavtlønnede taper i et boligmarked preget av spekulasjon og vill prisvekst. 
Statistisk sentralbyrå la nylig fram tall som viser at prisene steg med 3,6 pst. i 2016. Samtidig steg alderspensjonen fra folketrygden med mindre enn dette. Ifølge Pensjonistforbundet ble kjøpekraften av alderspensjonen redusert med 1,9 pst. i 2016. For en pensjon på 250 000 kr tilsvarer dette 4 750 kr. Ifølge Navs beregninger tapte hele 84 pst. av pensjonistene kjøpekraft i 2016. Den store gruppen som tapte mest, var de 300 000 enslige pensjonistene som har noe mer enn minstepensjon. 
Denne regjeringen har riktignok gitt mer til gifte og samboende pensjonister, men når vi ser på fordelingseffekten av politikken, ser vi at de i sum har gitt mest til folk som har hatt det greit økonomisk, mens altså enslige og pensjonister som har lave folketrygdpensjoner, kommer dårlig ut. Tusenvis taper kjøpekraft og får mindre å leve av med denne regjeringens politikk, samtidig som det settes rekord i antall milliardærer, og regjeringen gir store summer til dem på toppen. 
Hvorfor har regjeringen ikke gjort noe for å hindre at eldre med lave pensjoner får redusert kjøpekraft? 
",Audun Lysbakken,Sosialistisk Venstreparti,2017-01-18,2017-01-18
654,2016-2017,"Spørsmålet mitt går til finansministeren. 

Om få månader skal statsråden leggja fram Perspektivmeldingen 2017. Det teknologiske skiftet, oljeprisfallet, befolkningsendringane og klima- og miljøutfordringane betyr at me må tora å tenkja nytt for at Noreg skal vera eit minst like godt velferdssamfunn også om 20–30 år. 
Som eit ledd i arbeidet med perspektivmeldinga har regjeringa det siste året arrangert fire opne seminar om tema som framtidas velferdssamfunn, utfordringar som følgje av at me vert eldre og eldre, innvandring og integrering og korleis norsk økonomi kan møta ein lågare oljepris. Dette er bra! Derimot har regjeringa ikkje arrangert eit tilsvarande seminar om det som openbert vil påverka norsk økonomi vel så mykje dei kommande åra: konsekvensane for økonomien som følgje av klima- og miljøutfordringane og internasjonale avtaler Noreg har forplikta seg til når det gjeld reduksjon av klimagassutslepp. 
I samband med handsaminga av perspektivmeldinga for fire år sidan understreka alle partia – unnateke Framstegspartiet – at klimautfordringane saman med eit aukande tap av biologisk mangfald representerer eit alvorleg trugsmål mot livsgrunnlaget vårt. Eg har registrert at det framleis føregår eit løypande seminar i statsråden sitt parti og i stortingsgruppa til partiet om kor vidt ein skal leggja forsking og kunnskap eller tru til grunn i klimapolitikken. 
Så spørsmålet til finansministeren er: Kva utfordringar ser ho for norsk økonomi som følgje av klimautfordringane, og har finansministeren etter vel tre år i regjering fått andre perspektiv på dette området enn det hennar parti hadde for fire år sidan, og som delar av partiet framleis har? 
",Terje Breivik,Venstre,2017-01-18,2017-01-18
655,2016-2017,"Mitt spørsmål går til landbruksministeren. 

Ulvesaka handlar om folk sin tryggleik i kvardagen. Ulvesaka handlar om folk si moglegheit til å bruka naturressursane for å skapa verdiar og arbeidsplassar, bl.a. ved å la dyra bruka beiteressursane. 
Men ulvesaka handlar òg om ei sak der folk rundt om i landet no reiser seg i protest mot det dei opplever som eit samrøre av byråkrati, juridisk ordkløyving, lakksko, statsarroganse og den manglande respekten regjeringa har for Stortingets ulvevedtak. Det gjekk så langt at stortingsrepresentantar frå regjeringspartia, Høgre og Framstegspartiet, denne vinteren har demonstrert mot si eiga regjering på plenen framfor Stortinget. President, det var mykje bra folk på plenen den dagen! 
Saka handlar om dei vedtaka Stortinget har gjort for å følgja opp den todelte målsetjinga: Skal dei verta følgd av regjeringa, eller ikkje? Det vil seia å ha rom for både rovdyr og beitedyr. 
I går gav regjeringa, ved klima- og miljøvernministeren, si utgreiing til Stortinget. Det var lite konkret. Det var tolv punkt, men det var tolv punkt som ikkje gav nokon teikn på at regjeringa ville følgja opp stortingsvedtaket. Så mitt spørsmål til statsråd Dale er: Er det sånn at verneinteressene har vunne den interne kampen i regjeringa, og at landbruksministeren har tapt? 
",Geir Pollestad,Senterpartiet,2017-01-18,2017-01-18
656,2016-2017,"Mitt spørsmål går til arbeids- og sosialministeren. 

Rett før jul kom Nav-rapport 1-2016 «Fattigdom og levekår i Norge», som viser at det er stadig større forskjeller og flere fattige i Norge. Rapporten viser en sterk vekst i andelen med lav inntekt blant enslige forsørgere og også i barnefamilier. Andelen barn i husholdninger med vedvarende lav inntekt har økt de siste ti årene og utgjør nå hele 92 000 barn. Vi vet at det er mye mer arbeidsledighet, og vi vet at over halvparten av disse barna har innvandrerbakgrunn. 
Både integrering og arbeid er det krevende å lykkes med på kort sikt. Vi er alle enige om at arbeid er det viktigste tiltaket og den sikreste veien ut av fattigdom. Men vi må også komme med alternative tiltak mot barnefattigdom for dem som ikke klarer å komme i arbeid, og for dem som er midlertidig ute av arbeid. I samarbeidsavtalen mellom regjeringa, Kristelig Folkeparti og Venstre ble vi enige om å utarbeide en tiltakspakke rettet mot barn i fattige familier. Strategien «Barn som lever i fattigdom» er den første i sitt slag. Den inneholder mange gode tiltak, som i stor grad handler om å begrense opplevelsen av det å være utenfor, nemlig å gi disse barna mulighet til fritidsaktivitet o.l. 
Så vet vi også at de sentrale overføringsordningene til barnefamiliene – kontantstøtte, barnetrygd, foreldrepenger, støtte til adopsjon osv. – er avgjørende for disse familiene. Det er svært viktig for familier med lave inntekter. Som KrF-er er jeg vant til at flere vil fjerne kontantstøtten, men nå er det også en debatt om – iallfall diskuterer og ønsker mange partier – å fjerne barnetrygden. Min opplevelse er at den er i fritt spill. 
Det viktige er iallfall at en har ulike tiltak som kan treffe ulike grupper med mennesker som lever i fattigdom. Mitt spørsmål til statsråden er: Hvilke grep ønsker hun å ta for å sørge for at vi bekjemper fattigdom, og da spesielt fattigdom blant barn? 
",Kjell Ingolf Ropstad,Kristelig Folkeparti,2017-01-18,2017-01-18
657,2016-2017,"Spørsmålet går til finansministeren. 

Siden 2013 har arbeidsledigheten økt med rundt 40 pst. Det skapes nesten ikke jobber i privat sektor – faktisk er det 17 000 færre jobber i privat sektor nå enn det det var for to år siden. Norge var tidligere på toppen i andelen sysselsatte, men siden 2013 er vi blitt passert av land som Sverige, Danmark og Tyskland. 
Regjeringen har dessverre konsekvent bommet i sine spådommer om hvordan norsk økonomi kommer til å utvikle seg. Gang på gang har vi fått servert den sammen leksa om at budsjettene har vært godt tilpasset den økonomiske situasjonen, og gang på gang har vi sett at den veksten som vi har trodd skulle komme, har uteblitt. 
I budsjettet som vi behandlet før jul, er det lagt til grunn at vi skal opp på 1,7 pst. vekst i år, og en veldig viktig forutsetning for at det skal kunne skje, er at vi får en solid vekst i eksporten, men så langt ser vi ingen tegn til det – tvert imot. 
På mandag kom det nye tall fra SSB som viser at eksporten i 2016 ble redusert med 10,6 pst. fra 2015. Handelsoverskuddet, altså differansen mellom eksport og import, falt hele 36,3 pst. og er nå på det laveste nivået på 17 år. Dette er jo det alvorlige. Det handler ikke bare om petroleumssektoren. Til tross for lavere renter, til tross for lav kronekurs: Eksporten fra fastlandsbedriftene svekkes. 
Det vi ser nå, er alvorlig, og jeg vil rett og slett be finansministeren om å dele sine tanker om de tallene som vi fikk fra SSB denne uken. Er de svakere enn finansministeren forventet? Hva mener hun at de betyr for hva slags forventninger vi kan ha om utviklingen i aktivitet og arbeidsledighet i året som vi nå er inne i? 
",Marianne Marthinsen,Arbeiderpartiet,2017-01-18,2017-01-18
658,2016-2017,"I Marker kommune har det over lengre tid vært diskusjoner om etablering av en vindmøllepark. Saken har tatt svært lang tid, den startet i 2012, og lokalmiljøet etterlyser sterkt en avklaring. Jeg viser til e-poster sendt fra Marker kommune til Olje- og energidepartementet den 4. mars 2015, 7. april og 2. november 2016, som ikke er besvart av departementet.
Kan statsråden avklare når Olje- og energidepartementet kan svare på konsesjonssøknaden, og hva mener statsråden om at e-poster sendt fra Marker kommune til Olje- og energidepartementet blir stående ubesvart over flere måneder?",Stein Erik Lauvås,Arbeiderpartiet,2017-01-17,2017-02-01
659,2016-2017,"Lukkede fengsler har få mennesker på liten plass med tett omgang. Volds- og trusselhendelser har økt dramatisk. Mange innsatte har vært i andre land før de fengsles. Risikoen for at de medbringer smitte, er til stede. Vi har også smittsomme sykdommer med stort smittepotensial, som ofte rammer rusavhengige. Mange fengsles umiddelbart etter pågripelse. Risikoen for smitte gjelder innsatte og ansatte.
Hvilke prosedyrer finnes for screening av innsatte, hvor rask, eventuelt hvem screenes, og hva screenes de for i dag?",Kari Henriksen,Arbeiderpartiet,2017-01-17,2017-02-01
660,2016-2017,"I Meråker mistet man i fjor sommer nesten 500 sau til rovdyr. Kommunen er en svært aktiv landbrukskommune med mange beitebrukere. Beiteretten i Meråker er spesiell i den forstand at hver gård har kjøpt og betalt sin beiterett fra bl.a. Meråker Brug. Dermed er beiteretten prissatt.
Hva vil statsråden gjøre for å redusere rovdyrtrykket i Meråker, og kan det eventuelt være aktuelt å kjøpe ut den beiteretten som brukerne har kjøpt?",Marit Arnstad,Senterpartiet,2017-01-12,2017-02-01
661,2016-2017,"Bestanden av jerv i Norge har økt fra 269 dyr til 306 fra 2015 til 2016. I mange deler av landet er jerv den største skadegjøreren på husdyr. Økningen er størst i Hedmark, Trøndelag og Nordland. Bestanden av jerv ligger langt over bestandsmålet, og jakt på jerv har de siste årene vært lite vellykket. Kun om lag en tredjedel av kvotene har blitt tatt ut.
Hva tenker regjeringen å gjøre for å komme ned på bestandsmålet for jerv, og hvor lang tid regner man med at det vil ta?",Ivar Odnes,Senterpartiet,2017-01-12,2017-02-01
662,2016-2017,"I Vårt Land 21. august 2016 framkom det at kun 3 av 248 styremedlemmer i norske moskeer er kvinner. Stortingets utredningsseksjon skriver i et oppdrag fra undertegnede at FNs kvinnediskrimineringskonvensjon (KDK) skal ha forrang, og at 'KDK gir staten en klar plikt til å arbeide for likhet mellom kjønnene også innad i trossamfunn'. Det konkluderes med at det 'ikke vil være et uforholdsmessig krav' å kreve en viss andel kvinner i moskeenes styrer.
Vil regjeringen følge opp dette ved tildelingen av statstilskudd?",Jan Bøhler,Arbeiderpartiet,2017-01-12,2017-01-18
663,2016-2017,"Budsjett 2017 for Sykehuset Telemark HF forstås slik at radiolog, øre-nese-hals-spesialist og øyelege fjernes fra Rjukan sykehus og Cytostatika opphører.
Kan statsråden svare på hva budsjett 2017 innebærer for Rjukan sykehus og for de nevnte funksjonene spesielt, og hvordan dette er forenlig med utviklingsplanen for Sykehuset Telemark HF, godkjent av statsråden i foretaksmøtet 5. juni 2014?",Kjersti Toppe,Senterpartiet,2017-01-12,2017-01-18
664,2016-2017,"Washington Trade Daily skriv 22. november at forhandlingane kring TISA-avtala er sette på vent. På Utanriksdepartementet sine sider skriv regjeringa 20. desember at partane i TISA-forhandlingane '[...] møttes i Genève 6. og 7. desember for å gjøre opp status for Tisa-forhandlingene så langt'. 
Kan utanriksministeren gjere greie for kvifor forhandlingane ser ut til å vere sett mellombels i ro, og er det gitt noko signal frå forhandlingspartane om når forhandlingane eventuelt skal takast opp att?",Liv Signe Navarsete,Senterpartiet,2017-01-12,2017-01-18
665,2016-2017,"Tirsdag ble det kjent at de offisielle ventelistetallene viser at ventetidene fortsetter å falle i sykehusene. Det vil jeg si er grunnleggende positivt og viser at sykehusene klarer å fjerne unødvendig venting. Det føyer seg inn i en langsiktig trend med godt arbeid som går helt tilbake til 2010. Samtidig har det siste året vist at måling av ventetider er både sammensatt og komplisert, og det medisinske tidsskriftet Dagens Medisin dokumenterte i fjor at det har skjedd en dramatisk endring i hvordan sykehusene vurderer pasienter som er henvist til sykehuset. Det blir nå underbygget av at ventelisteforskere, pasient- og brukerombud og andre påpeker at den offisielle statistikken som regjeringen bruker, kun viser en del av virkeligheten. For eksempel viser nye tall at 160 000 pasienter – og president, hold deg fast! – har passert tentativ frist. Dette betyr rett og slett at det er et antall på hvor mange pasienter som har fått en medisinsk frist satt av fagfolkene i sykehuset som ikke overholdes, og som til nå ikke har syntes på noen offisiell statistikk. Et annet eksempel er at tiden det tar til man som pasient faktisk får behandling eller operasjon, er ofte dobbelt så lang som de offisielle tallene viser. 

Når man er sjuk og har behov for helsehjelp, er god kommunikasjon og at det er troverdighet i oppfølgingen av det man har blitt lovet av sykehuset, veldig viktig. Uvisshet og unødvendige utsettelser er ikke det man ønsker. Arbeiderpartiet har derfor foreslått en åpenhetsreform, hvor pasienter og fastleger får tilgang på langt mer informasjon om hvordan det enkelte sykehus er i stand til å ta vare på en etter at man også kommer til sykehuset. Til nå har statsministeren og helseministeren fra Høyre vært mest opptatt av å forklare og framheve sin egen fortreffelighet. Vil statsministeren nå støtte Arbeiderpartiets forslag om en reform av presentasjon og måling av ventetider i Norge?",Torgeir Micaelsen,Arbeiderpartiet,2017-01-11,2017-01-11
666,2016-2017," disse spørretimene pleier jeg å stille statsministeren spørsmål om de økende forskjellene i makt og rikdom under hennes regjering, og da pleier statsministeren ofte å svare at det å satse på skolen er viktig for å redusere ulikhet over tid. Noe av det de borgerlige partiene har snakket mest om i løpet av 2016, er det løftet på 870 mill. kr som skulle gi 1 000 nye lærerårsverk for å øke lærertettheten i grunnskolen. Ikke på noe tidspunkt har Stortinget fått signaler om at regjeringen ikke lå an til å nå dette målet. Nå har vi fått tallene. De viser total fiasko for den borgerlige lærersatsingen. Lærertettheten i den norske grunnskolen er redusert med det som tilsvarer 180 årsverk. Så vet vi at regjeringens politikk i tillegg er at neste år skal ytterligere 600 lærere bort i ungdomsskolen. Det blir altså færre lærere per elev i grunnskolen, og det samtidig som statsminister Erna Solberg har sluppet alle hemninger når det gjelder pengebruk – øser ut skattekutt til den økonomiske eliten, øker oljepengebruken med nesten 100 mrd. kr på fire år. Likevel er resultatet ute i skolene at det blir færre lærere for barna våre. Det viser noe om hva som er viktig, og hva som er uviktig for denne regjeringen, og det er en ganske fantastisk prioritering. 

Jeg lurer på hvordan statsministeren forklarer sin lærerfiasko. Svarer det til forventningene at det blir færre lærere per elev i grunnskolen, og har regjeringen tenkt nå, i lys av fiaskoen i 2016, å gjøre noe for å sørge for at pengene faktisk kommer fram til elevene?",Audun Lysbakken,Sosialistisk Venstreparti,2017-01-11,2017-01-11
667,2016-2017,"Nye måter å måle blodsukker på som forbedrer diabeteskontroll og bedrer livskvalitet, finnes. Et eksempel på dette er blodsukkermåling kalt Libre-Frihet! Barn må stikke seg i fingeren fordi regjeringen ennå ikke har tatt grep for at denne typen nye hjelpemidler vurderes og godkjennes for blåreseptordningen raskt. Dagens godkjennelsesrutiner synes tungvinte og byråkratiske. Høyre lovte å effektivisere byråkratiet.
Hva vil statsråden gjøre for å effektivisere godkjenning for denne typen utstyr?",Ketil Kjenseth,Venstre,2017-01-11,2017-01-18
668,2016-2017,"I går mottok regjeringa Likestillings- og diskrimineringsombudets rapport til FN om status for kvinners rettigheter i Norge. Sjøl om vi har kommet langt, viser rapporten at kvinner er overrepresentert i deltidsarbeid og underrepresentert når det gjelder lønn og lederposisjoner i arbeidslivet, representasjon i lokalpolitikken og høyere stillinger i akademia. Kvinner tjener fortsatt bare 86 pst. av menns lønn, noe som dessverre har vært stabilt i tilnærmet de siste 20 årene. Det betyr at nesten samtlige partier i denne sal har vært i regjering i perioden. Ombudet sier også at det vi nå står overfor av ulikheter, er vanskelig og krever stort politisk mot. 

En ny økende utfordring er digitale og sosiale medier, som er en voksende arena for overgrep mot og trakassering av kvinner. Ifølge rapporten har framveksten av digitale og sosiale medier ført til en ny arena for å utøve trakassering av og overgrep mot kvinner. Digital trakassering og vold omfatter bl.a. spredning av nakenbilder, hevnporno, digital trakassering og digital vold. Hatefulle ytringer rammer de fleste på digitale arenaer, bl.a. negative utsagn knyttet til utseende og trussel om seksualisert vold. Som sikkert alle kvinner i denne salen vet, er kvinner i offentligheten en spesielt utsatt gruppe. 

Mange av disse handlingene har så alvorlige konsekvenser at det likestilles med fysisk vold i rapporten. Rapporten sier at både politi og rettsvesen mangler kunnskap og ressurser for å ivareta rettssikkerheten for kvinner som utsettes for kjønnsbasert digital vold. 

Så spørsmålet mitt til statsministeren er: Vil regjeringa sikre at politi og rettsvesen får nødvendige ressurser og kunnskap for å gjøre dette? Og er dagens lovgivning knyttet til digitalt materiale og digitale ytringer oppdatert for å ivareta rettssikkerheten til kvinner som utsettes for kjønnsbasert digital vold?",Trine Skei Grande,Venstre,2017-01-11,2017-01-11
669,2016-2017,"Ved handsaminga av stortingsmeldinga 'På rett vei - Reformer i veisektoren' fekk Nye Veier AS i oppdrag å byggje ut 534 km ny riksveg innan ei ramme på om lag 130 milliardar kroner. I media og ved fleire offentlege høve seier selskapet at dei vil ha omsetnad på 148 milliardar kroner.
Kva er bakgrunnen for denne endringa, og korleis legg statsråden opp til å involvera Stortinget dersom føresetnadane i stortingsmeldinga vert endra?",Magne Rommetveit,Arbeiderpartiet,2017-01-11,2017-01-18
670,2016-2017,"Ulvedebatten handler om folk, folk som i generasjoner har høstet av naturen, levd med naturen, folk som hadde håp, men nå føler håpløshet. Den handler om maktens måte å bruke juridiske spissfindigheter til umyndiggjøring av lokalsamfunn, folkevalgte nemnder, deg og meg på. Regjeringen og statsministeren bærer ansvaret for den frustrasjonen vi nå ser. Folk føler seg oversett, overprøvd og overkjørt. 

Regjeringen har prøvd å få debatten til å handle om sau. Det er nesten rørende hvilken omsorg Helgesen og Solberg plutselig har for sauen, og at det kun er skadepotensialet på sau som skal telle i rovdyrpolitikken. Men det er mennesker det handler om, og om å ta folks problemer på alvor. Det er vanskelig å ha hund når man har en ulveflokk som passerer rett foran trappen, man blir bekymret for ungene sine når det er seks ulver ved sandkassen – eller som i går, da jeg fikk en melding fra en dame om en dame som har Parkinsons sykdom, som ikke lenger tør å gå tur i skogen, men oppholder seg på verandaen, for hun er redd for ulven når hun har fått dårligere helse. Det er det som er så utrolig – situasjonen til folk blir ikke tatt hensyn til når regjeringen vurderer uttak av ulv. Folk umyndiggjøres. De som lever langt borte fra et statsrådskontor, ser at deres virkelighet ikke blir sett, den blir oversett. Stortingsrepresentant Gunnar Gundersen fra Høyre skrev det slik: Høyre hadde slagordet: «Mennesker, ikke milliarder». Nå har det blitt: «Ulv, ikke mennesker». 

Ulvedebatten handler om noen få folk med makt som har fått de mange til å føle avmakt. Statsministeren har makt. Ser statsministeren hvilken avmakt og umyndiggjøring folk føler i denne saken?",Trygve Slagsvold Vedum,Senterpartiet,2017-01-11,2017-01-11
671,2016-2017,"Først kan det være fristende å si at de signalene som kom fra Høyres programkomité når det gjelder skatt, syns jeg var veldig interessante. Jeg kan la det være med det. 

Vi vet at like før jul, den 22. desember, så ble det fattet et vedtak i Miljødepartementet som har satt mange sinn i kok. Ulv er et følsomt tema – om ikke statsministeren var klar over det før, så er hun det sikkert nå. Vi vet alle at det ulveforliket som ble inngått her på huset før sommeren, er et ganske finstemt forlik, for det er vel kjent at det var partier som ville gå både kortere og lenger enn det forliket faktisk representerer. Problemet med det vedtaket som er fattet av Klima- og miljødepartementet, er at det rokker betydelig ved den balansen som dette forliket faktisk representerer. I sum kan man vel si at når det gjelder den vurderingen av hvilken skade og hvilket potensielt skadeomfang som ulv representerer, har man lagt seg på en terskel som har gjort at forliket neppe hadde blitt inngått på samme måte hvis dette hadde vært fasit. 

Mitt spørsmål til statsministeren er: Hvordan vil regjeringen nå gjenopprette den balansen som ulveforliket representerer? 
",Hans Olav Syversen,Kristelig Folkeparti,2017-01-11,2017-01-11
672,2016-2017,"Dette er fyrste spørjetime i 2017, så me får ønskja statsministeren og landet eit godt nytt år. 

Statsministeren starta året med å seia at Noreg vert snakka ned. Det høyrest ikkje så bra ut. Bakgrunnen for denne utsegna er at Arbeidarpartiet har påpeikt at arbeidsledigheita har auka over tid. Frå Høgre–Framstegsparti-regjeringa tok over, har ledigheita auka med om lag 40 pst. No har me høgare ledigheit enn dei har i Tyskland og USA. Det vert heller ikkje skapt jobbar i privat sektor. Det er faktisk 17 000 færre jobbar i privat sektor no samanlikna med korleis det var for to år sidan. Noreg var på toppen når det gjaldt prosenten sysselsette, men sidan 2013 har me hatt ein klar nedgang, og no er med passerte av land som Sverige, Danmark og Tyskland. Regjeringa sjølv har konsekvent vore på etterskot, og arbeidsledigheita har fått lov til å bita seg fast på eit rekordhøgt nivå. Det er konfrontert med desse realitetane at statsministeren seier at ein snakkar Noreg ned. 

Då ho sjølv var i opposisjon, sa ho riktig nok at ho ikkje var så pompøs at kritiske spørsmål var som å snakka Noreg ned. Det har ho tydelegvis vorte etter snart fire år som statsminister. Regjeringa har konsekvent bomma i spådomane sine om korleis det kjem til å gå. Ved alle korsvegane har dei undervurdert utviklinga. Dei har lova ein vekst som ikkje har kome. 

Eg vil spørja statsministeren om ho er einig i at me betre løyser desse problema viss vi legg ønskjetenking til side og held oss til det tala klart seier, eller om det er slik at ho framleis meiner at dei som påpeiker openberre utfordringar, snakkar Noreg ned? 
",Hadia Tajik,Arbeiderpartiet,2017-01-11,2017-01-11
673,2016-2017,"Tirsdag 10. januar 2017 la Festivalutvalget fram sin innstilling til bevilgning til norske filmfestivaler. Den norske filmfestivalen i Haugesund og Barnefilmfestivalen i Kristiansand får kutt i sine bevilgninger.
Hvordan mener statsråden dette henger sammen med Stortingets filmforlik og forutsigbarhet samt satsing på filmformidling?",Hege Haukeland Liadal,Arbeiderpartiet,2017-01-11,2017-01-18
674,2016-2017,"Høyesterettsdommen hvor det fastslås at en privat avlaster er å anse som kommunalt ansatt, har medført at flere er blitt varslet om endringer i sitt avlastningstilbud. Bærum kommune skal ha ros for å avvente situasjonen.
Hva gjør regjeringa overfor landets kommuner for å sikre barnets beste og for å hindre at gode avlastningsordninger forsvinner som en følge av kommunalt arbeidsgiveransvar?",Freddy de Ruiter,Arbeiderpartiet,2017-01-11,2017-01-18
675,2016-2017,"Ifølgje NOU 2015:14 er rentekompensasjonsordninga for skulebygg og symjeanlegg ei ordning som gir dette området ei beskytta stilling på statsbudsjettet. Utvalet føreslår at det ikkje bør opprettast nye slike ordningar eller gis nye tilsegn innanfor dei eksisterande ordningane etter 2016. I statsbudsjettet for 2017 seier Finansdepartementet at dei vil fylgje opp denne anbefalinga.
Kan statsråden stadfeste at dei vil fase ut ordninga med rentekompensasjon for skulebygg og symjeanlegg?",Kjersti Toppe,Senterpartiet,2017-01-05,2017-01-18
676,2016-2017,"I valgkampinnspurten i 2013 anklaget Erna Solberg Jens Stoltenberg for lav sysselsetting i TV2-programmet Duellen. Sitat: 'Under deg som statsminister har antallet som står utenfor arbeidslivet økt'. Men etter at regjeringen overtok har utviklingen gått i feil retning. Med en sysselsettingsandel på 67,5 prosent for 1. til 3. kvartal 2016 må vi tilbake til 1995 for å finne en lavere sysselsettingsandel i samme periode.
Hva vil statsråden gjøre for å snu den negative utviklingen?",Dag Terje Andersen,Arbeiderpartiet,2017-01-05,2017-01-11
677,2016-2017,"I Dagsrevyen 23. november 2016 lanserte stortingsrepresentant Ropstad et forslag fra Kristelig Folkeparti om at IKT-selskapene skal ha en lagringsplikt på 6 måneder for IP-adresser ved kommunikasjon på nettet. Kripos gav aktiv støtte til forslaget, som vil gi politiet bedre muligheter til å avdekke barneporno og overgrep mot barn, men også til å bekjempe annen nettkriminalitet og terror. Tidligere har Arbeiderpartiet og Høyre gått inn for 3 måneders lagringsplikt i forbindelse med behandlingen av datalagringsdirektivet.
Vil regjeringen følge opp forslaget fra Kristelig Folkeparti?",Jan Bøhler,Arbeiderpartiet,2017-01-05,2017-01-11
678,2016-2017,"23. desember 2016 skrev kulturministeren på sin offisielle facebookside at hun ble trist av å lese at Nylund skole i Stavanger ikke lar elevene synge 'Deilig er jorden'. Rektor snudde ikke, men oppklarte misforståelsen allerede 15. desember; elevene skulle nynne julesangen av kunstneriske årsaker.
Hva fikk statsråden til å spre usanne rykter om en barneskole i Stavanger, og kan hun nå gi barn, lærere og foreldre ved Nylund skole en uforbeholden unnskyldning?",Torstein Tvedt Solberg,Arbeiderpartiet,2017-01-04,2017-01-11
679,2016-2017,"Det vert gjort mykje bra politiarbeid rundt om i Noreg, men 2016 har òg gjeve oss mange eksempel på at bemanninga i distrikta er altfor låg. Gardermoen trua i sommar med å stengja passkontrollen. I Bergen har ein over år latt vera å beslagleggja store parti med narkotika. I sommar lét òg politiet ein full trailersjåfør frå Polen køyra 17 mil utan å stansa han, fordi dei ikkje hadde nokon patrulje å senda. I Oslo måtte det på årets budsjett verta tildelt særskilte midlar på grunn av aukande ungdomskriminalitet, som ei følgje av låg bemanning. Ein viktig grunn til dette er òg tronge budsjettrammer. 

Me registrerer at statsråden sjølv er einig i at det er noko gale ein stad. Han gjekk sjølv ut i førre veke og erklærte at han kjem til å få eksterne rådgjevarar til å sjå på kor pengane vert av. Statsråden framstiller dette som eit aldri så lite mysterium. 

Men kva pengane skal verte brukte til, står jo i budsjettet. For politi og påtalemyndigheit ser ein f.eks. at 1,45 mrd. kr går til pensjon, at 398 mill. kr går til løns- og prisvekst, og at ein då står igjen med 412 mill. kr, som kan gå til frie driftsmidlar til politiet. Blant anna har magasinet Politiforum fleire gonger dokumentert at desse pengane fort vert bundne opp i Politidirektoratet i staden for å gå til lokal politikraft. 

Spørsmålet mitt er: Korleis har statsråden eigentleg klart å styra i tre år utan å sikra at pengane som han gjev til politietaten, faktisk endar opp med å gå til lokal politikraft? 
",Hadia Tajik,Arbeiderpartiet,2016-11-30,2016-11-30
680,2016-2017,"Mitt spørsmål går til medieminister Linda Helleland. 

Noreg har over lang tid vorte eit land med høg tillit og sterke fellesskap. Ein viktig grunn til det er at vi har hatt sterke medium som har representert eit mangfald, men òg skapt felles referansar og ei felles offentlegheit. Allmennkringkastarar som NRK, seinare TV 2 og P4, store kvalitetsaviser som VG, Aftenposten, Dagbladet og fleire, sterke lokalaviser med liknande funksjon, har skapt ein kombinasjon av folkeopplysning og meiningsbryting. Ein skal vere forsiktig med å overdrive, men dette er no utfordra, kanskje trua, meir enn nokosinne i nyare tid. Inntektsstraumar er flytta, lesar- og sjåarvanar vert endra, mediehus kuttar om ikkje minutt for minutt, så i ganske raskt tempo. 

Det er ikkje krise for journalistikken eller mengda informasjon. Gode formidlarar er det mange av, nye kanalar for kommunikasjon veks fram, men det liknar ei krise for sterke institusjonar med store ressursar og tung kompetanse, styrte etter redaktørplakaten, som kan avkle lettvintheiter og kvalitetssikre informasjon. Det er ei alvorleg utfordring for dei store felles debattarenaene som gjer ei opplyst offentlegheit mogleg. Eg fryktar ei gradvis utvikling mot at vi først og fremst får informasjonen vår frå dei som allereie er einige med oss, og at våre fakta og vårt meiningstilfang vert meir og meir ulike. Det kan over tid svekkje demokratiet. 

Det er definitivt ikkje regjeringa som har skylda for det, men politikkens oppgåve er jo ofte å løyse problem som er skapte av samfunnsutviklinga. Så om statsråden i grove trekk er einig med verkelegheitsskildringa mi, kva strategi følgjer regjeringa for å handtere denne store samfunnsutfordringa vi står midt oppi?",Bård Vegar Solhjell,Sosialistisk Venstreparti,2016-11-30,2016-11-30
681,2016-2017,"Spørsmålet mitt går til helseministeren. 

«Her kommer vinteren, her kommer den kalde fine tida». Lina er henta ifrå rockelåta «Her kommer vinteren» av eminente Jokke & Valentinerne. Dessverre er det mange som opplever den kalde, fine tida som ei mare, direkte helsefarleg og alt anna enn fin. 

Luftforureiningsproblema, særleg i dei større byane, er like årvisse som årstidene. Denne veka gjekk varselet for høg forureining ei rekkje stader. Over ein million menneske er her og no utsette for luft som går på helsa laus. For astmatikarar og personar med andre luftvegssjukdomar og folk med alvorlege hjartesjukdomar betyr varselet om høg luftforureining at dei bør redusera utandørsaktivitetar og ikkje opphalda seg i dei mest forureina områda. 

Eit av problema kommunane som er hardast råka, møter, er mangel på verktøy for å setja inn effektive tiltak for å redusera problemet. Eit svært treffsikkert tiltak er sokalla lågutsleppssoner. Stortinget fatta sitt fyrste vedtak om dette i mars 2015 – for snart to år sidan. Framleis har dessverre ikkje regjeringa omsett dette i praktisk handling. Handling, eller i dette tilfellet mangel på handling, seier i regelen meir enn fine ord og festtalar. 

Spørsmålet mitt til ministeren er derfor: Kva svar har ministeren til alle dei som igjen er utsette for stor helsefare og har dårlegare livskvalitet på grunn av høg luftforureining?",Terje Breivik,Venstre,2016-11-30,2016-11-30
682,2016-2017,"Det mest grunnleggende en stat skal ivareta, er beredskapen og sikkerheten til folk. Det siste året har det vært mye uro rundt politiet, og det har blitt brukt enormt med ressurser på omorganisering, sentralisering og byråkratisering. De prosessene som politiet er inne i, er svært energikrevende og har gått ut over den daglige drift, og den lokale beredskapen har blitt svekket av den store sentraliseringen vi nå er vitne til. Regjeringens såkalte nærpolitireform har blitt det motsatte: en fjernpolitireform med uro, lite forutsigbarhet og fakkeltog rundt omkring i hele landet. 

Én ting er at det er uro rundt fjernpolitiet, eller den såkalte nærpolitireformen, men nå er det også uro om hvorvidt landet skal få et budsjett. Under en måned før Stortinget skal avslutte høstsesjonen, vet vi ikke om landet får et budsjett, og hvilke rammer det eventuelle budsjettet får. Så dette skaper også uro for landets beredskap. 

Mitt spørsmål til statsråd Anundsen er: Kan statsråden forsikre oss om at politiet og beredskapsenhetene vil ha de nødvendige bevilgninger og driftsmidler, slik at de kan løse sine viktige beredskapsoppgaver i januar 2017 selv om det ikke blir et budsjettflertall mandag?",Trygve Slagsvold Vedum,Senterpartiet,2016-11-30,2016-11-30
683,2016-2017,"Kommunene er den viktigste leverandøren av trygghet i landet vårt. De bygger og driver skoler for å forberede de yngste i befolkningen, og de har hovedansvaret for alle som trenger helse- og omsorgstjenester utenfor sykehus. Dette gjelder ikke minst eldreomsorg, hvor vi er helt avhengig av at god og varm omsorg kan tilrettelegges i kommunene. Da er det avgjørende at disse kommunene settes i stand til å gjennomføre oppdraget vi som fellesskap har gitt dem. Dessverre har vi opplevd ved en rekke anledninger i denne stortingsperioden at Høyre/Fremskrittsparti-regjeringen har valgt helt andre hovedsatsinger enn nettopp dette. Det er nok å nevne at skattene nå er kuttet med nesten 25 mrd. kr. 

Men denne budsjetthøsten har ting blitt enda mer alvorlig. Ikke bare ligger regjeringen over 3 mrd. kr bak det vi i Arbeiderpartiet har klart å prioritere i vårt alternative budsjett til kommunene, bl.a. til eldreomsorg. Knappe tre uker før jul vet ikke kommunene hva de skal forholde seg til når det gjelder disse viktige temaene. Det er, som alle vet, fullstendig budsjettkaos på borgerlig side. Og det er ikke hva som helst av saker pasienter, brukere og kommuner ikke vet hvordan de skal forholde seg til. La meg gi to konkrete eksempler: Blir f.eks. kuttet regjeringen har foreslått for såkalt ressurskrevende tjenester til brukere som har stort hjelpebehov i kommunene, stående? Skal kommunene pålegges å drive inn egenandeler på fysioterapi, slik regjeringen har foreslått i statsbudsjettet? Dette er saker som er alvorlige nok i seg selv. Problemet er at vi i tillegg ikke vet, nå knappe tre uker før jul, hva kommunene skal planlegge for. Jeg sier som Jonas Gahr Støre i går: Dette er ikke slik man styrer et land. Jeg ønsker å høre helse- og omsorgsministerens og Høyres nestleders kommentar til denne uholdbare situasjonen regjeringen nå har satt landets kommuner i.
",Torgeir Micaelsen,Arbeiderpartiet,2016-11-30,2016-11-30
684,2016-2017,"om når Stortinget vil få klarhet i hva som blir _grunnlaget for en finansdebatt som er mindre enn en uke unna_, med henvisning til at det ennå ikke foreligger noen budsjettavtale",Jonas Gahr Støre,Arbeiderpartiet,2016-11-29,2016-11-29
685,2016-2017,"Ulike privatiseringstiltak som f.eks. Fritt behandlingsvalg bidrar til å samle ressurser i helsesektoren i de mest sentrale strøk og gi kommersielle aktører frihet til selv å bestemme hvor man vil etablere seg og hvilke pasientgrupper man vil gi et tilbud til, med rett til å få dette betalt av det offentlige.
Ser statsråden at dette kan gi vridningseffekter i helsetjenestene som ikke er i tråd med ønskede prioriteringer?",Tove Karoline Knutsen,Arbeiderpartiet,2016-11-24,2016-11-30
686,2016-2017,"Sosial ulikhet har betydning for sjansen til å overleve kreft. Lungekreftpasienter med høy inntekt hadde 66 pst. større sannsynlighet for å bli operert enn de med lav inntekt, jf. Kreftregisteret 2016, data 2002-2011. Yngvar Nilssen i Kreftregisteret peker på at 'Generelt så vet vi at de som blir operert, har en mye bedre prognose enn de som ikke blir operert.'
Hvordan er ulikheten i kreftbehandling nå, og kan statsråden leve med dette?",Ingvild Kjerkol,Arbeiderpartiet,2016-11-24,2016-11-30
687,2016-2017,Hvilke tanker gjør utenriksministeren seg om nasjonalt eierskap og utbytte av norske naturressurser i forbindelse med TISA-avtalen?,Torgeir Knag Fylkesnes,Sosialistisk Venstreparti,2016-11-24,2016-11-30
688,2016-2017,"Statsråden har henvist til Luftfartstilsynet og Samferdselsdepartementet som hele tiden har hevdet at regelverket knyttet til bakgrunnssjekk av flygende personell fra tredjeland, er forsvarlig, og at ordningen har blitt nøye vurdert. Men ESA var i sitt brev i september krystallklar på at den norske holdningen 'bryter med en grunnleggende felles forståelse for standarden for sikkerhet i europeisk luftfart'. 
Hvordan kunne statsråden ta så feil og samtidig avvise alle innvendingene mot at det forelå en sikkerhetstrussel?",Kjell-Idar Juvik,Arbeiderpartiet,2016-11-24,2016-11-30
689,2016-2017,"I Bergens Tidende 24. november kjem det fram at jernbaneprosjektet Bergen-Arna blir om lag dobbelt så kostbart som føresett. Samtidig går det fram at byggetida vil auka frå 5 til 9 år. Full effekt av Ulrikentunnelen er avhengig av at også strekninga Bergen-Fløen blir gjennomført som planlagt.
Kan statsråden garantera at det blir halde fullt trykk for å gjennomføra Bergen-Arna med rasjonell framdrift, og at ein held dei tidlegare oppgitte tidsfristane?",Magne Rommetveit,Arbeiderpartiet,2016-11-24,2016-11-30
690,2016-2017,"Regjeringens kommuneøkonomi gir økte forskjeller i tjenestene folk får i skattesvake kontra skattesterke kommuner. Et eksempel er Nedre Eiker i Buskerud, som er i en tvangssituasjon, der viktige og nødvendige tjenester som for eksempel nytt sykehjem, må skrinlegges pga. alvorlig inntektssvikt.
Ønsker statsråden fortsatt å favorisere innbyggerne i de rikeste kommunene, som kommuneøkonomiavtalen med Fremskrittspartiet og Venstre åpner for, eller vil han prioritere et mer rettferdig tjenestetilbud til alle?",Lise Christoffersen,Arbeiderpartiet,2016-11-24,2016-11-30
691,2016-2017,"I avtalen om nytt inntektssystem for kommunene mellom regjeringspartiene og Venstre heter det at det innen utgangen av 2016 skal legges fram en plan for Stortinget om lokalisering av nye og eksisterende statlige arbeidsplasser utenfor Oslo. Da avtalen ble lagt fram ble omfanget sammenlignet med Bondevik II-regjeringens utflytting av ca. 1 000 arbeidsplasser. Dette vil få stor betydning for de ansatte og deres familier og for Oslo kommune.
Vil planen bli lagt fram før jul mens Stortinget er samlet, og er de ansattes organisasjoner og Oslo kommune blitt involvert i prosessen?",Jan Bøhler,Arbeiderpartiet,2016-11-24,2016-11-30
692,2016-2017,"Bruken av kjemikalier mot lakselus har eksplodert de siste årene. Etter bruk tømmes kjemikaliene i sjøen. 10. november omtalte NRK Brennpunkt hvordan en rekefisker har fått rekefisket ødelagt som følge av dette. Han anmeldte praksisen og etterforskningen viste brudd på forurensningsloven. Saken ble allikevel henlagt på bakgrunn av at utslippene synes å være akseptert av fagmyndighetene.
Kan statsråden garantere at han vil gripe inn og stanse tømming av skadelige kjemikalier i sjøen?",Rasmus Hansson,Miljøpartiet De Grønne,2016-11-24,2016-11-30
693,2016-2017,"I 2011 var opposisjonspolitikar Høie, ifølgje NRK, 'bekymret for at økningen i private helseforsikringer fører til et klassedelt helsevesen, der de uten private ordninger bokstavelig talt havner bakerst i helsekøen. Det blir et klasseskille.' I valkampen 2013 fekk vi vete at med Høgre sitt forslag til helsereform, ville 'dagens helseforsikringer i hovedsak falle bort'. I 2016 hadde rekordhøge 481 000 privat helseforsikring.
Er statsråd Høie einig i at aukinga i private helseforsikringer gjer eit klassedelt helsevesen?",Ingrid Heggø,Arbeiderpartiet,2016-11-24,2016-11-30
694,2016-2017,"Meiner statsministeren det er rettferdig at ein typisk låginntektsfamilie vil ende opp med skattekutt på ca. 15 200 kroner, som følgje av regjeringa sine prioriteringar, medan ein typisk høginntektsfamilie vil ende opp med meir enn dobbelt så mykje; 34 600 kroner, og meiner ho det er rettferdig at dei verkeleg rike familiane, med ein samla inntekt over 9 mill. kroner, får nesten 10 gonger så mykje som dette att på skatten?",Hadia Tajik,Arbeiderpartiet,2016-11-24,2016-11-30
695,2016-2017,"Ledigheten er rekordhøy, og ifølge statsminister og finansminister er skattekutt i formueskatten et av de viktigste grepene for å få ned ledigheten. Til tross for at alle eksterne og interne beregninger Finansdepartementet har gjort på dette viser at skattekutt vil ha liten eller ingen effekt.
Hva tenker statsråden om at hennes sterkeste satsing får så lite å si for alle enkeltpersoner og familier som nå opplever ledigheten på kroppen?",Truls Wickholm,Arbeiderpartiet,2016-11-24,2016-11-30
696,2016-2017,"Tilgang på natur er viktig for folkehelse og rekreasjon uavhengig av størrelsen på lommeboka di. I de områdene der naturen er lett tilgjengelig, har innbyggerne lavere terskel for å bruke naturen enn der naturen er mindre tilgjengelig. Tall fra SSB viser at fylkene i indre Oslofjord har minst tilgjengelig strandsone, samtidig som tilgjengelig strandsone krymper både i Aust- og Vest-Agder og i noen områder på Vestlandet.
Hvordan vil statsråden sikre lik rett til naturen for alle?",Anna Ljunggren,Arbeiderpartiet,2016-11-24,2016-11-30
697,2016-2017,"Oslo nedprioriterte i mange år å bygge idrettsanlegg. Mange barn i hovedstaden mangler derfor gode aktivitetstilbud. Det nye byrådet har tatt tak i dette, og det skal nå bygges anlegg over hele byen. Men på landsbasis mangler det milliarder til godkjente anlegg. Regjeringen vil ikke bruke en eneste krone over statsbudsjettet for å ta igjen etterslepet.
Hvorfor ikke?",Marit Nybakk,Arbeiderpartiet,2016-11-24,2016-11-30
698,2016-2017,"Statsråden har tildelt Den norske arbeidsmiljøprisen til journalist Gunnar Thorenfeldt. Dette er en velfortjent pris til en som har arbeidet hardt for å avdekke økende arbeidsmiljøkriminalitet. Selv fikk statsråden kun tildelt skarp kritikk fra Riksrevisjonen for 'svak og lite avskrekkende innsats mot arbeidsmiljøkriminalitet' i juni.
Er statsråden enig i at det er riktig å karakterisere regjeringens strategi mot arbeidslivskriminalitet som svak, lite avskrekkende og dermed mislykket?",Terje Aasland,Arbeiderpartiet,2016-11-24,2016-11-30
699,2016-2017,"De siste ukene har det nesten daglig blitt gjort ulveobservasjoner helt inntil og mellom bebyggelse i Trysil kommune. Ulven er et rovdyr som jakter i flokk og kan gjøre stor skade. Det har nylig blitt bekreftet av Statens naturoppsyn at fem-seks ulv har vært inne på en gårdsplass i Varaholla. Det skaper uro når ulv er inne på gårdsplassen til folk, og når den angriper sau helt inntil husveggen. 
Mener statsråden at det ikke skal være noen grense for hvor nærgående ulv skal være før den kan tas ut?",Trygve Slagsvold Vedum,Senterpartiet,2016-11-24,2016-11-30
700,2016-2017,"Det er kommet sterk kritikk mot flyrutetilbudet for kortbanenettet i Midt- og Nord-Norge. Mange steder legges det opp til et svekket tilbud, noe som er uheldig for næringsliv og muligheter for nye arbeidsplasser, samt øker bekymringen for fremtidig flyplasstruktur. Dette er statsrådens ansvar. Lokale og regionale politikere har bedt om møte med statsråden, men får ikke svar. 
Vil statsråden ta imot invitasjonen til dialog med berørte parter for å sikre et tilbud som er bedre tilpasset behovene?",Arild Grande,Arbeiderpartiet,2016-11-24,2016-11-30
701,2016-2017,"Altaposten 25. april 2016 omtalte at dei fire direktørane i helseføretaka hadde gjort eit vedtak om luftambulansen i eit AD-møte. Ifølgje avisa Dølen gjorde det same AD-møtet den 14. november 2016 nytt vedtak i sak om ambulanseflytenesta. AD-møtet er ikkje eit formelt organ, og korkje sakslister, vedtak eller referat er offentlege.
Er det i tråd med lova at direktørar i helseføretaka kan fatte viktige vedtak om folk sine helsetenester utanom ordinær styrebehandling og offentleg innsyn?",Kjersti Toppe,Senterpartiet,2016-11-24,2016-11-30
702,2016-2017,"Gutter og jenter i Norge velger fortsatt utdanning og yrke svært tradisjonelt. Det påvirker i sin tur framtidige muligheter for lønn, karriere og heltids- kontra deltidsarbeid. Arbeiderpartiet mener det er på tide å gjøre mer systematiske grep for å gjøre noe med tradisjonelle utdanningsvalg. Vi gikk sammen med Kristelig Folkeparti inn for en rekrutteringsstrategi i likestillingsmeldingen som ble behandlet sist vår. 
Hva vil statsråden gjøre for å bidra til mer likestilling når det gjelder utdanningsvalg?",Marianne Aasen,Arbeiderpartiet,2016-11-24,2016-11-30
703,2016-2017,"For tredje år på rad øker antallet personer som stadig har betalingsproblemer, ifølge en ny SIFO-rapport. Private husholdninger har 90 mrd. kroner i forbrukslån, på toppen av 3 500 mrd. kroner i annen gjeld. Disse tallene har aldri vært så høye før. Samtidig har regjeringen somlet med å få på plass et gjeldsregister og regler for å stanse den aggressive markedsføringen av lettvint kreditt.
Hvorfor bruker statsråden så lang tid på dette viktige arbeidet?",Lasse Nordmelan Juliussen,Arbeiderpartiet,2016-11-24,2016-11-30
704,2016-2017,"Et samfunn med store forskjeller mellom folk er mer utrygt. Framveksten av underklasser skaper grobunn for krefter vi ikke ønsker. 'Norge er et samfunn med små forskjeller, det er et gode vi må jobbe for å ta vare på', sa Solberg i 2010. Det er jeg helt enig i. Nå er Solberg statsminister i en borgerlig regjering som fører en politikk som står i stor kontrast til prinsippet om små forskjeller.
Er statsministeren villig til å ta lederansvar for å minske forskjellene i samfunnet?",Karianne O. Tung,Arbeiderpartiet,2016-11-24,2016-11-30
705,2016-2017,"Det viktigste økonomiske skillet går mellom dem som er innenfor og dem som er utenfor arbeid. Under denne regjeringen har ledigheten økt med 30 pst. Andelen personer i arbeid er den laveste på 20 år. Det skapes nesten ikke jobber i privat sektor. I oktober sa finansministeren at ledighetstoppen er nådd, men ferske tall fra SSB og Nav viser derimot at ledigheten har fått bite seg fast på et rekordhøyt nivå det siste året.
Når kan arbeidsledige på Vestlandet forvente at regjeringens skattekutt til de rikeste bidrar til å skape nye arbeidsplasser?",Torstein Tvedt Solberg,Arbeiderpartiet,2016-11-24,2016-11-30
706,2016-2017,"En samlet arbeids- og sosialkomité deler bekymringen for utviklingen med økende tendens til bruk av kontraktsformer av typen fast ansettelse uten garantilønn. Under komiteens høring i forbindelse med behandlingen av Dokument 8:104 S (2014-2015) om å forby visse typer ansettelseskontrakter i norskregistrerte foretak, var det bred enighet om at lovens intensjon for faste ansettelser ikke ivaretas av disse kontraktsformene. 
Hva vil regjeringen gjøre for å motvirke en utvikling i arbeidslivet hvor stadig flere blir ansatte uten lønn mellom oppdrag?",Dag Terje Andersen,Arbeiderpartiet,2016-11-24,2016-11-30
707,2016-2017,"Det er et hav av forskjell på å ha fast heltidsjobb og å være ringevikar, ha brøkstilling, deltid eller midlertidig jobb. Det handler om trygghet, mulighet til å etablere seg, betale regninger og å leve et selvstendig liv. Som oftest er det kvinner som rammes av det utrygge og gjerne i omsorgssektoren.
Hvorfor har regjeringen fjerna flere viktige statlige bidrag til en bedre heltidskultur, som konkrete krav i oppdragsbrevene til sykehusene og heltidspotten til tiltak og forsøk på å skape heltidskultur?",Gunvor Eldegard,Arbeiderpartiet,2016-11-24,2016-11-30
708,2016-2017,"Et av de få nye initiativene regjeringen har tatt på kulturfeltet, er gaveforsterkningsordningen, som gir kulturinstitusjoner statlig støtte når de mottar private gaver. Mens de fleste postene i regjeringens forslag får reelle kutt, styrkes denne ordningen. Samtidig heter det at målet med kulturpengene er at de skal omsettes i 'kulturell aktivitet som kommer hele befolkningen til gode'.
Hvordan samsvarer dette målet med å la rike sponsorer bestemme hvem som skal få glede av offentlige kulturkroner?",Helga Pedersen,Arbeiderpartiet,2016-11-24,2016-11-30
709,2016-2017,"Helseministeren har innført det som kalles for en reform, som er å føre midler fra offentlige sykehus til private aktører, samt iverksatt ABE-kutt i helsetjenesten. For Sørlandet sykehus betyr dette at de er inne i en kritisk økonomisk situasjon. Revmatologisk avdeling ble bedt om å kutte i sine tilbud, noe som ville gått ut over kronikergrupper og spesielt kvinner. Slike tiltak forsterker ulikhetene i helsetjenesten.
Hvilke grep har statsråden tatt for å hindre ulikheter i helsetilbudet?",Kari Henriksen,Arbeiderpartiet,2016-11-24,2016-11-30
710,2016-2017,"Mitt spørsmål går til barne- og likestillingsministeren. 

Nylig kom Nav med et tall som nok en gang viser nedgang i fedres uttak av foreldrepermisjon, som følge av regjeringens kutt i pappakvoten. Det var nettopp dette mange advarte mot, da regjeringen tok over umiddelbart gikk i gang med kutt. LO, NHO, forskere og aviser på lederplass ga uttrykk for at dette var et tilbakeskritt. Men som vanlig lyttet ikke regjeringen til andre enn seg selv. 

Etter mange år med økning i fedrekvoten og dermed også økning i fedres uttak, er det nedslående å se at kritikerne fikk rett. Resultatet er altså nå at mange barn mister verdifull tid med far. Mange menn mister rettigheter som gradvis over mange år er blitt styrket. Og mange kvinner stiller svakere på arbeidsmarkedet. Skal vi lykkes i det krevende økonomiske farvannet Norge og verdenssamfunnet går gjennom, er det viktig å sikre at flest mulig kan arbeide. En forutsetning for det er at det er mulig å kombinere arbeid og omsorg. Det har bidratt til at Norge er i verdenstoppen når det gjelder sysselsettingsgrad og fertilitet. Regjeringens politikk vanskeliggjør dette fortrinnet. Er statsråden stolt av å være den første statsråd i Norge som aktivt har bidratt til at barn skal få mindre tid sammen med sin far, og at kvinners stilling i arbeidslivet blir svekket?",Arild Grande,Arbeiderpartiet,2016-11-23,2016-11-23
711,2016-2017,"Mitt spørsmål går til kunnskapsministeren. 

Forskjellene i Norge i rikdom og makt øker, og det er en utvikling det ser ut til at høyresiden omsider har oppdaget og begynt å bry seg om. Statsråden skriver i Aftenposten i dag at «På mange måter er norsk skole en forskjellsskole», og at det å satse på skolen er den sikreste veien til sosial utjevning. 

Men det er stor avstand mellom liv og lære. Hvis en ser på hva kunnskapsministeren faktisk gjør, er jo et av de mest oppsiktsvekkende grepene i årets budsjett at Røe Isaksen kutter 600 lærerstillinger på ungdomsskoler med særskilte – ikke minst sosiale – utfordringer uten å gjøre den evalueringen av forsøket og den vurderingen av innføring av en lærernorm som hele tiden har ligget som en forutsetning for de 600 stillingene. Når en går inn og ser på situasjonen på ungdomsskolene i de 98 kommunene som er berørt, ser vi altså at elevenes grunnskolepoeng øker, og at behovet for spesialundervisning går ned. 

Vi vil ikke få en evaluering av dette forsøket på lang tid ennå, fordi statsråden selv avbestilte den, men alt tyder på at avslutningen av forsøket er basert ikke på kunnskap, men på Høyres idé om at økt lærertetthet ikke er viktig. 

Når vi ser disse resultatene jeg har nevnt – grunnskolepoeng, nedgang i behov for spesialundervisning – mener statsråden det kan være en indikasjon på positiv effekt av disse stillingene? Hvis ja: Hvorfor kutter han da? Hvis nei: Hva i all verden bygger han sin skråsikkerhet på om at dette ikke var verdt å videreføre?",Audun Lysbakken,Sosialistisk Venstreparti,2016-11-23,2016-11-23
712,2016-2017,"Fra det ene til det andre – mitt spørsmål går også til kunnskapsministeren. 

I forrige uke fortalte NRK at UDI nå har begynt å bruke ressurser på en litt sovende regel, de har nemlig begynt å avdekke internasjonale studenter som jobber mer enn 20 timer i uken for så å utvise dem fra landet. 

Internasjonale studenter som studerer ved norske institusjoner, og som ikke mottar lån eller stipend, må i dag ha litt over 100 000 kr på konto som er det myndigheten mener må til for å kunne forsørge seg selv. Det betyr at mange internasjonale studenter prøver å få seg jobb for å holde oppe inntektsnivået og ha de pengene som kreves for å bli her. 

Men det er en regel om at den samme gruppen – de som må ha 100 000 kr på konto – ikke får jobbe mer enn 20 timer deltid per uke utenom ferie. Nå som man tydeligvis har begynt å håndheve dette strengt, fører det til at studenter som er både ressurssterke, integreringsvillige og en ressurs for samfunnet vårt, blir sendt ut gjerne før de er ferdige med utdannelsen, en utdannelse som kunne kommet til nytte både i det landet de er fra og i Norge. Vi ser at andre land rundt oss, USA og Canada, jobber systematisk for å tiltrekke seg smarte folk fra andre land for å få dem til å komme til seg. 

Jeg lurer på om statsråden mener at dagens regelverk legger til rette for at internasjonale studenter kan komme til Norge for å studere. Eller ser statsråden at det er et behov for å gjøre regelverket litt mer fleksibelt, sånn at studentene som må jobbe ved siden av studiene, ikke blir sendt ut av Norge før studiene er ferdige?",Iselin Nybø,Venstre,2016-11-23,2016-11-23
713,2016-2017,"I vårt langstrakte land med store avstander og variert næringsstruktur er det nødvendig å sikre at alle deler av landet har et bredt studietilbud som passer behovene i arbeids- og samfunnslivet. Det var vel også årsaken til opprettelsen av landets distriktshøgskoler i sin tid. Det siste drøye året har regjeringa presset på plass en omfattende strukturendring i universitets- og høgskolesektoren. Tradisjonelt ulike samfunnsoppdrag og studietilbud er nå sentralisert i felles institusjoner. I Senterpartiet har vi advart mot dette, ikke minst med tanke på profesjonsutdanningene som først og fremst har hatt som oppgave å forsyne sitt omland, alle kommuner, med nødvendig arbeidskraft som lærere, sykepleiere, ingeniører osv. 

Men hva er det som skjer nå? Som ellers når det er prat om strukturendringer, er det her prat om å ta ut synergieffekter og se fordelingen av studietilbud under ett. Det betyr i klartekst å redusere enheter for å spare penger. Prosessen ved Nord universitet kan illustrere situasjonen. Der risikerer man nå at studiestedet Nesna, som inntil nylig hadde sjølstendig høgskole, blir ribbet for studietilbud dersom grunnskolelæreropplæringen blir flyttet. Når så regjeringa i forslaget til statsbudsjett foreslår endringer som direkte straffer særlig Nord universitet, i tillegg til Universitetet i Agder og Universitetet i Stavanger, forsterker det en fra før krevende økonomisk situasjon. 

I forkant av fusjonsprosessen sa statsråden at prosessen ikke skulle føre til nedlegging av studiesteder. Sett i lys av de prosessene vi nå ser, kan statsråden forsikre om at regjeringa vil gripe inn dersom prosessene fører til ytterligere sentralisering av studietilbud for lærere, sykepleiere og ingeniører?",Anne Tingelstad Wøien,Senterpartiet,2016-11-23,2016-11-23
714,2016-2017,"Den siste tida har vi nok en gang fått en rystende påminnelse om hvor grusomme mennesker kan være mot sine egne og andres barn. Overgrepssaken som har utgangspunkt i Bergen, har gjort et sterkt inntrykk på oss alle, og selv politiet sliter med å finne ord for å beskrive hvor brutalt og forferdelig overgrep mot barn og unge har vært. 

Men jeg er faktisk ikke overrasket over saken, den er nemlig bare toppen av et isfjell. Undersøkelser viser at i et klasserom med 30 elever sitter det minst to elever som er utsatt for alvorlig vold eller alvorlige overgrep. De aller, aller fleste av dem lever med daglig terror, uten at noen vet om overgrepene. De tør ikke melde fra, og ingen ser dem. Det eneste håpet de har, er at noen av oss utenfor griper inn. 

I fjor fikk Kristelig Folkeparti gjennomslag for at regjeringa skulle fremme en forpliktende opptrappingsplan for å bekjempe vold og overgrep mot barn. Et enstemmig storting vedtok: 


«Planen må sikre en tverrfaglig bredde i tiltakene, god samordning, samt en langsiktig forpliktelse til økt finansiering og øremerkede midler.» 

Og det skulle være «etter modell av opptrappingsplanen for psykisk helse». 

Opptrappingsplanen for psykisk helse varte fra 1998 til 2008, og da den ble lagt fram, ble det varslet at det innebar at en skulle bruke 24 mrd. kr mer til psykisk helse i løpet av planperioden. Solberg-regjeringens forslag til opptrappingsplan for å bekjempe vold og overgrep mot barn inneholder 176 mill. kr, uten noen flere forpliktelser, uten noe større mål om opptrapping. Det er mildt sagt skuffende. Men jeg vil også si at det er en hån mot de tusenvis av ungene som blir utsatt for vold og overgrep, og som lever med det hver eneste dag. 

Mitt spørsmål går til barne-, likestillings- og familieministeren: Hvorfor har en valgt å gå vekk fra det enstemmige vedtaket som Stortinget fattet?",Kjell Ingolf Ropstad,Kristelig Folkeparti,2016-11-23,2016-11-23
715,2016-2017,"Jeg har et spørsmål til kunnskapsministeren: 

Under denne regjeringen har arbeidsløsheten bitt seg fast. Senest i går kom det tall som viser at ledigheten fortsatt er på et rekordhøyt nivå – vi har det høyeste antall arbeidsløse i Norge på over 20 år. Samtidig skapes det nesten ikke nye jobber, og i privat sektor går antall jobber ned. Det er ungdom som rammes hardest. Nær 80 000 mennesker under 30 år står nå utenfor studier eller arbeid. Antall arbeidsløse ungdommer har økt med 30 000, antall uføre unge øker dramatisk under denne regjeringen, og flere opplever å møte voksenlivet uten at det er behov for dem, uten å få jobb. 

I denne situasjonen mener Arbeiderpartiet at det viktigste vi kan gjøre, er å gi ungdom kvalifikasjoner, kompetanse, utdanning, sånn at de er klare for framtidens jobber når vi igjen får vekst i Norge. 

Men regjeringen velger det motsatte. Veksten i antall studieplasser har knapt vært så lav som den har vært under denne regjeringen. Man kunne ha målrettet innsatsen mot Stavanger, mot Bergen mot Haugesund, mot Stord, mot Ålesund og mot Kristiansand, der ledigheten er høyest, og bragt ungdom inn i studier og kompetansegivende løp. Isteden har det altså på tre år blitt 2 100 flere studieplasser ifølge departementets egne tall, og i budsjettet for 2017 er antall nye studieplasser som er foreslått, null – null! Altså ikke en eneste ekstra studieplass i en situasjon med rekordhøy ledighet. 

Antall kvalifiserte søkere som blir avvist til høyere utdanning, har økt med 50 pst. siden denne regjeringen overtok – 20 000 mennesker. Hvorfor kan man ikke sette disse folkene inn i å få utdanning og kompetanse, sånn at de blir klar for framtidens arbeidsmarked?",Trond Giske,Arbeiderpartiet,2016-11-23,2016-11-23
716,2016-2017,"Kulturutredningen bekrefter tydelig at sosial ulikhet gjenspeiles i kulturbruk. Utdanningsnivå, yrkesstatus, alder og bosted avgjør. For å motvirke dette initierte Stoltenberg-regjeringen den kulturelle nistepakka, spaserstokken, kulturskoletimen og kulturkort for ungdom. Nåværende regjering gikk ivrig i gang med å fjerne dette på område etter område og har lykkes.
Mener statsråden at samfunnet blir bedre av dette?",Hege Haukeland Liadal,Arbeiderpartiet,2016-11-23,2016-11-30
717,2016-2017,"Landsforeningen for hjerte- og lungesyke, LHL, har kjøpt Vertikal Helse AS for nesten 400 mill. kroner. Med dette trer en konsernmodell med såkalt vertikal integrasjon inn i norsk helsevesen, hvor en pasientorganisasjon blir eier av både private sykehus og et helseforsikringsselskap som genererer pasienter til disse. I Nederland er helseforsikringsselskaper enten eid eller strengt regulert av staten.
Ser statsråden noen prinsipielle utfordringer med denne nye konstruksjonen i norsk helsesektor?",Ketil Kjenseth,Venstre,2016-11-22,2016-11-30
718,2016-2017,"Regjeringen ber om videreføring av fullmakter til salg av statlige aksjer, for å redusere eierskapet 'der det ikke foreligger særskilte grunner for statens eierskap'. Gode og forutsigbare inntekter til statskassen er åpenbart ikke nok. Stordalen har i relasjon til dette ønsket om nedsalg i offentlig selskap, uttalt: 'Jeg er kapitalist, men skjønner ikke den kommersielle logikken'.
Hvorfor er det logisk å avvikle eierskapet i selskaper som gir gode inntekter til fellesskapet, og trengs disse pengene i oljefondet?",Eirik Sivertsen,Arbeiderpartiet,2016-11-17,2016-11-23
719,2016-2017,"Regjeringas ekspertutvalg for grønn konkurransekraft har levert sin innstilling.
Kan statsråden redegjøre for regjeringa sine tiltak for økt lønnsomhet i det næringslivet som er basert på fornybart karbon?",Per Olaf Lundteigen,Senterpartiet,2016-11-17,2016-11-23
720,2016-2017,"Det koster 270 mill. kroner årlig å leie fengselsplasser i utlandet, pluss valutaendringene på 21 mill. kroner for 2016. Det planlegges nå å bygge fengsler i Norge.
Har statsråden fått vurdert hvilke konsekvenser en forsert bygging av fengsler i Norge kunne gitt når det gjelder antall arbeidsplasser her i landet, og hvorfor mener statsråden der er bedre å skape arbeidsplasser i Nederland enn i Norge?",Kari Henriksen,Arbeiderpartiet,2016-11-17,2016-11-23
721,2016-2017,"Våre marine ressurser kan gi store verdier i ny næringsvirksomhet. I dag står det offentlige for kostnaden ved leting og kartlegging av marine organismer. Private aktører har gratis tilgang. Norge mangler et fungerende regelverk knyttet til bruk av marine ressurser. Slik risikerer vi at store marine verdier samles hos private aktører, mens norske skattebetalere tar regningen ved å legge til rette for leting.
Hvorfor har ikke statsråden sørget for å sikre fellesskapets interesser til disse marine ressursene?",Martin Henriksen,Arbeiderpartiet,2016-11-17,2016-11-23
722,2016-2017,"De siste helgene har mange trofaste avislesere måtte se langt etter lørdagsutgavene de abonnerer på etter at Kvikkas overtok å levere lørdagsposten. Spesielt på Vestlandet og Nord-Norge har problemene vært store. For eksempel mistet 500 av Firdas abonnenter avisen 5. november. Tilbake står lesere uten aviser, og aviser som får en strøm av klager, betalingskrav og oppsigelser av abonnementene. 
Hva kan statsråden gjøre for å løse denne situasjonen til det beste for alle parter?",Torgeir Knag Fylkesnes,Sosialistisk Venstreparti,2016-11-17,2016-11-23
723,2016-2017,Hvordan vil statsråden sikre at pensjonsbetingelsene til de ansatte i Mantena ikke blir svekket i forbindelse med jernbanereformen og konkurranseutsettingen som nå pågår?,Ingunn Gjerstad,Sosialistisk Venstreparti,2016-11-17,2016-11-23
724,2016-2017,"Verden står midt oppe i den sjette masseutryddelsen av arter. Hvis utviklingen ikke snur vil 2/3 av verdens bestander av dyr, fugler, fisker og reptiler være borte innen 2020. Hovedårsaken til at denne utviklingen skjer er at arealer bygges ned stykkevis og delt.
Hva har statsråden gjort for å hindre at arealer i Norge bygges ned bit for bit?",Rasmus Hansson,Miljøpartiet De Grønne,2016-11-17,2016-11-23
725,2016-2017,"I DN 18. oktober er tillitsvalgt Rune Krutå ved Alcoa Mosjøen sitert: 'Øker strømprisen med 1 øre vil Alcoa bare i Mosjøen betale 29 millioner kroner mere i året. Øker strømprisen med 10 øre vil det utgjøre 290 millioner i økt strømregning. 29 millioner er mye penger for et selskap som hadde 319 millioner i overskudd i 2015.'
Hvorfor er det viktigere for statsrådene at private skal tjene penger på utenlandskabler enn å sikre stabile rammevilkår for norske arbeidsplasser?",Kjell-Idar Juvik,Arbeiderpartiet,2016-11-17,2016-11-23
726,2016-2017,"På sin blogg 4. april 2013 skrev statsråden følgende om utenlandskabler: 'FrP er opptatt av at energiressursene skal komme befolkningen til gode gjennom lave, stabile kraftpriser. Det vil styrke norsk industriutvikling og bidra til velferd i de tusen hjem.'
Hvorfor har statsråden endret mening, og hvorfor mener han nå private utenlandskabler og andre forslag om salg av norsk infrastruktur, som overfører profitten til private, er en god løsning for landet vårt og 'velferden i de tusen hjem'?",Karianne O. Tung,Arbeiderpartiet,2016-11-17,2016-11-23
727,2016-2017,"Høyres programkomité har enstemmig gått inn for å privatisere Statkraft. Høyres Nikolai Astrup hevder privatisering av Statkraft vil gi mer forutsigbar eierstyring og utbyttepolitikk. Ifølge Astrup er altså eierstyringen i dag uforutsigbar. 
Er statsråden enig med sin partifelle i at dagens eierstyring og utbyttepolitikk er uforutsigbar?",Audun Otterstad,Arbeiderpartiet,2016-11-17,2016-11-23
728,2016-2017,"I utkast til nytt partiprogram fra programkomiteen i Fremskrittspartiet foreslås det at staten skal selge NSB AS.
Er statsråden enig i dette?",Sverre Myrli,Arbeiderpartiet,2016-11-17,2016-11-23
729,2016-2017,"I månedene som kommer vil viktige fiskeripolitiske prinsipper komme opp til debatt. Ressursfordelingen mellom privatkapital og fellesskapet kommer opp til behandling både i sak om leveringspliktene i torskefisket i nord og i utredningen som blir gjort av Eidesen-utvalget, som ser på kvotesystemet i fiskeflåten.
Vil statsråden også her ha færre reguleringer og mer liberalisering, på bekostning av fellesskapet, i tråd med de signaler som gis i Fremskrittspartiet sitt forslag til nytt partiprogram?",Arild Grande,Arbeiderpartiet,2016-11-17,2016-11-23
730,2016-2017,"På oppdrag frå Finansdepartementet og Samferdselsdepartementet er det gjennomført ekstern kvalitetssikring av konseptvalutreiing for logistikknutepunkt i Bergensregionen. Hensikta med oppdraget er å sikre den faglege kvaliteten i beslutningsgrunnlaget. Ifølgje lov om folkehelsearbeid § 5 skal statlege myndigheiter i si verksemd vurdere konsekvensar for befolkninga si helse der det er relevant. 
Kan statsråden gjere greie for om folkehelsekonsekvensar i befolkninga er vurdert i saka?",Kjersti Toppe,Senterpartiet,2016-11-17,2016-11-23
731,2016-2017,"Høyre og Fremskrittspartiet er stadig i front for å selge og privatisere norske naturressurser. Jevnlig kommer det forslag om fjerning av hjemfallsretten og salg av vannkraften. Høyres programforslag vil delprivatisere Statkraft. I programutkastet til Fremskrittspartiet står det: 'Samtidig har vi ingen motforestillinger mot at private kan eie kraftverk/kraftselskap når det er hensiktsmessig.' Statsråden er regjeringspartienes fremste talsperson på energifeltet.
Hvorfor er det så viktig for Høyre og Fremskrittspartiet å privatisere og selge norske vannkraftressurser?",Rigmor Aasrud,Arbeiderpartiet,2016-11-17,2016-11-23
732,2016-2017,"I 2015 ble hele 12 500 dekar av Statskogs eiendommer lagt ut for salg i Trøndelag, til tross for sterke protester fra bl.a. Nord-Trøndelag Jeger- og Fiskerforbund, som på sitt årsmøte krevde en umiddelbar stans og retrett i alt som har med salg av Statskog SF å gjøre. 'Vi ber-ikke selg Statskog! Ikke selg arvesølvet vårt', var oppfordringen.
Kan statsråden forsikre om at jegere og fiskere også i framtida vil sikres samme tilgang til jakt- og fiskeområder til en overkommelig pris som før salget av Statskogs eiendommer?",Ingvild Kjerkol,Arbeiderpartiet,2016-11-17,2016-11-23
733,2016-2017,"Fremskrittspartiets nestleder Ketil Solvik-Olsen lovte foran valget i 2013 at strømkundene ikke skulle måtte betale for krafthandel med utlandet, og uttalte følgende: 'FrP er altså ikke kritisk til å handle strøm med utlandet, men det skal skje på en måte som ikke gir norske strømkunder høyere strømregning.'
Hvordan vil statsråden sikre at nye privateide utenlandskabler ikke vil føre til høyere nettleie for norske strømkunder?",Per Rune Henriksen,Arbeiderpartiet,2016-11-17,2016-11-23
734,2016-2017,"Norsk Tipping gir sosialt ansvarlige spill, og overskuddet finansierer idrett, kultur og viktige organisasjoner. Vi har avvist at spill skal være kilde til privat profitt, og vil ikke slippe til kommersielle utenlandske aktører. Gjennom ulovlig tv-reklame ser vi at internasjonale selskaper satser stort på å få del i spillmarkedet.  
Vil statsråden følge oppfordringen fra Organisasjons-Norge og eget strategiutvalg om å legge bort ideen om at sosial ansvarlighet og norsk frivillighet må vike for internasjonal spillindustri?",Lasse Nordmelan Juliussen,Arbeiderpartiet,2016-11-17,2016-11-23
735,2016-2017,"Gjennom sine eierposter i Telenor får staten hvert år store inntekter til fellesskapet. Neste år budsjetteres det med over 6 mrd. kroner i utbytte fra selskapet. Likevel mener regjeringen at eierskapet i Telenor skal reduseres, bl.a. for å sikre maktspredning. Arbeiderpartiet mener vi må ha gode grunner for å skulle selge fellesskapets ressurser, spesielt i et så strategisk viktig selskap som Telenor.
Kan statsråden forklare hvorfor hun er så opptatt av å kvitte seg med statens eierandeler i selskaper som Telenor?",Else-May Norderhus,Arbeiderpartiet,2016-11-17,2016-11-23
736,2016-2017,"Vanntapet fra våre vannledningsnett er beregnet til en årlig kostnad på 1,6 mrd. kroner.
Mener statsråden dette er et problem som må løses, og hvilke tiltak mener han i tilfelle må iverksettes fra statens og kommunesektorens side?",Heidi Greni,Senterpartiet,2016-11-17,2016-11-23
737,2016-2017,"Statsbudsjettet har medført en betydelig klimadebatt. De færreste er fornøyde, og det er kanskje ikke til å undre seg over. Det er manglende vilje til å foreslå konkrete tiltak som bringer klimagassutslippene ned, i det statsbudsjettet som foreligger. 

Skal vi kunne nå Paris-målet om 40 pst. utslippskutt innen 2030, er det sånn at det haster. Tiltakene bør vedtas i løpet av denne stortingsperioden hvis vi skal unngå kritiske handlinger. Arbeiderpartiet la derfor i februar fram over 40 klimaforslag i Stortinget. I klimapakken i vårt alternative budsjett følger vi nå opp med flere tiltak som må til for å nå Paris-målet, og som kan innfri våre forpliktelser. 

Jeg har ofte utfordret klima- og miljøministeren til å komme med konkrete tiltak, slik at Norge kan redusere klimagassutslippene med 40 pst. innen 2030. Klimaministeren har kontinuerlig bedt oss om å vente på EU. Da stortingsflertallet i 2015 vedtok felles gjennomføring med EU, ble Stortinget forespeilet at den bilaterale avtalen mellom Norge og EU ville være på plass i løpet av 2016. Nå er det klart at dette vil drøye, i hvert til 2017, mest sannsynlig til 2018. Men så lenge er det ikke klokt å vente. Det vil ta tid før nye tiltak virker, og derfor må vi starte nå. Det er bare 13 år igjen til 2030, med andre ord: Det haster. 

Klimaministerens strategi er åpenbar: å vente seg fram til utslippskutt. Mitt spørsmål blir derfor: Deler statsministeren troen på at Norge best når Paris-målet ved å vente til EU har forhandlet seg fram til enighet om innsatsfordelingen mellom EU-landene, før en fremmer konkrete og tilstrekkelige tiltak?",Terje Aasland,Arbeiderpartiet,2016-11-16,2016-11-16
738,2016-2017,"Den voksende ulikheten i Norge rammer ikke bare de fattigste, men også folk i arbeid. De lavtlønte får en stadig mindre del av kaken, viste en rapport fra Senter for lønnsdannelse som er omtalt denne uken. Samtidig eksploderer bokostnadene for mange mennesker rundt om i landet. For kort tid siden møtte jeg i Tromsø kommunearbeidere som fortalte hvordan stadig flere opplever at en vanlig arbeidsinntekt ikke strekker til for å oppnå drømmen om å eie sitt eget sted å bo. Unge og lavtlønte stenges ute fra boligmarkedet, og mange familier engster seg for hvordan de skal håndtere gjelden hvis rentene øker, eller det skulle komme en nedtur i boligmarkedet. Det handler om folks økonomi, men det handler også om makt over egne liv. Det er stor forskjell på å få bo i en egen bolig og å bo i andres bolig. 

SV har denne høsten gang på gang utfordret finansministeren til å komme til Stortinget med nye tiltak for å få boligmarkedet til å fungere for de mange som i dag står på utsiden. Hun pekte på statsbudsjettet. I statsbudsjettet kom det ingenting som monner. 

Det finnes noen som boligmarkedet fungerer godt for. Det er veldig lukrativt å spekulere og investere store penger i eiendom. Det snakkes om hvordan unge forretningsfolk som vil opp og fram, kjøper boliger i stedet for å starte bedrifter. Regjeringen fører en elitistisk økonomisk politikk når den gjør det stadig mer lønnsomt å hente inntekter fra det de rikeste henter sine penger fra – arv, formue, eiendom – mens det er høy skatt på vanlige folks arbeidsinntekter. Det er mulig at den totale handlingslammelsen i boligpolitikken skyldes denne store omsorgen for dem på toppen som regjeringen stadig viser fram. 

Landets økonomer er bekymret, IMF mente i juli at det norske boligmarkedet var 40 pst. overpriset, men til tross for alle advarslene ser det ikke ut som regjeringen bekymrer seg. Kan Erna Solberg nå, i motsetning til finansministeren, varsle ett eneste nytt tiltak regjeringen vil komme med, som vil monne på situasjonen i boligmarkedet?",Audun Lysbakken,Sosialistisk Venstreparti,2016-11-16,2016-11-16
739,2016-2017," ei tid med etter måten høg arbeidsløyse og der mange med høg utdanning og betydeleg kompetanse har mista arbeidet, burde det etter Venstre sitt syn vore ein eigen strategi for å få mange av dei som står utan jobb, til å starta nye verksemder. 

I juni 2014 fekk Venstre med seg eit samrøystes storting på å be regjeringa gjera ein gjennomgang av rammevilkåra for enkeltpersonføretak med sikte på å fremja konkrete forslag til forbetringar. Føremålet med forslaget frå Venstre var forbetringar ikkje berre å få fleire til å satsa og skapa ein arbeidsplass for seg sjølv og kanskje nokon til, men òg å auka sjansane for at fleire lukkast. Så langt, etter over to år, er det forunderleg nok kome få, om nokon, forslag i så måte frå regjeringa – ingen forslag som betrar dei skattemessige vilkåra for enkeltpersonføretak, ingen som betrar dei sosiale rettane, ingenting om forenkling for enkeltpersonføretak og ingenting om auka tilgang på risikokapital – heller tvert imot. 

Éin ting er at regjeringa ikkje prioriterer å fylgja opp vedtaket og viljen til Stortinget, noko heilt anna er det at regjeringa heller ikkje prioriterer å gjera kvardagen litt enklare for dei som vel å starta for seg sjølve – personar som er villige til å ta stor personleg risiko for å skapa verdiar med andre. Fellesskapen er heilt avhengig av slike folk, som me treng langt fleire av. Var det éin ting Venstre trudde var synonymt med ei Høgre–Framstegsparti-regjering, var det ein mykje meir offensiv politikk på dette feltet. 

Er det brilleglasa mine, farga som dei er av Venstre sitt brennande engasjement for nyskaping, innovasjon, som står i vegen, eller har eg rett i at regjeringa Solberg i handling er like lite oppteken av sjølvstendig næringsdrivande og dei som tør og vil satsa på ein forretningsidé, som det den raud-grøne regjeringa var?",Terje Breivik,Venstre,2016-11-16,2016-11-16
740,2016-2017,"VG og andre medium har dei seinaste dagane fortalt om ein tilstand i Bergens-politiet som er så vanvettig at det er nesten ikkje mogleg å tru. Politiet har ikkje moglegheit til å gripa mot alvorleg narkotikakriminalitet, og bakmennene går fri. Justisministeren i regjeringa og hans parti snakka ofte før valet om at ein skulle senda kriminelle utlendingar på første fly ut av landet. Realiteten i Bergen no er at politiet følgjer etter narkolangarar med narkotika på bussen, og dei er usynlege vitne. 

Statsministeren forsøkjer i dagens VG å gjera dette til eit spørsmål om behandlingstid for varsel og varslingssaka. Det er viktig nok, det, men statsministeren tek med det merksemda vekk frå den grunnleggjande leiings- og byråkratikrisa som er i politiet. I konsulentanes verd vert det formulert slik i kriminalitetsanalysen: 


«Ressurssituasjonen per nå tilsier at en har liten mulighet til å initiere nye store saker i politidistriktet.» 

I den verkelege verda er det dei kriminelle som bestemmer kor mange store saker det er. Det er ikkje eit vedtak som politiet har moglegheit til å styra over. 

Mitt spørsmål er: Meiner statsministeren at det er akseptabelt at politiet lèt vera å gripa inn mot alvorleg kriminalitet av omsyn til manglande etterforskingskapasitet og svake budsjett? 
",Geir Pollestad,Senterpartiet,2016-11-16,2016-11-16
741,2016-2017,"På søndag hadde eg gleda av å halde ei helsingstale til 423 nye statsborgarar i ein flott statsborgarseremoni i Oslo rådhus. Det viser eit Noreg i endring, eit Noreg som er meir fargerikt, meir mangfaldig, meir fleirkulturelt, og eg vil seie flottare enn nokon gong. Spørsmålet som da er naturleg å stille seg, er: Kva tradisjonar tar vi med oss, kva tradisjonar tar me ikkje med oss? Det er ein viktig debatt, og ein meiner det er viktig at me tar vare på nettopp røtene våre. Me skal vite kvar vi kjem frå. Da blir òg unge tryggare på seg sjølve, og dei kan møte det nye og ukjende på ein god måte. 

Eit eksempel på dette er debatten me har om skulegudstenester. Sist no er det altså rektorar ved Voss som takkar nei til dette. Eg trur ikkje det er ein spesielt sterk motstand mot skulegudstenester, men ein fryktar å støyte nokon bort. 

Så er det eit viktig prinsipp at ingen skal delta i ein religiøs seremoni mot sin vilje, og det skal vere likeverdige alternativ. Men me ønskjer å vere eit livssynsopent samfunn, og da er nettopp spørsmålet når det gjeld tru, livssyn og religion: Skal me gøyme det bort, eller skal me løfte det fram? Me veit at nettopp skulegudstenesta opp mot julehøgtida har vore ein viktig tradisjon og ein del av vår historie. Så eg har eit opent spørsmål til statsministeren: Kva verdibodskap ønskjer ho å sende i nettopp dei spørsmåla og den debatten som no går om skulegudstenester? 
",Knut Arild Hareide,Kristelig Folkeparti,2016-11-16,2016-11-16
742,2016-2017,"I oktober innførte regjeringen 20 pst. rabatt på månedskort for NSB. Men dette gjelder ikke i områder der det er takstsamarbeid mellom fylkeskommunenes kollektivselskaper og NSB, som i Oslo/Akershus. Ruter må i år betale NSB ca. 190 mill. kroner for at månedskort på tog ikke skal koste mer enn på buss, trikk og T-bane. Når 20 pst.-rabatten på NSB ikke gjelder her, blir det desto dyrere og vanskeligere for Ruter å jevne ut prisene og holde dem lave.
Vil statsråden ta sikte på å innføre NSB-rabatten også i områder med takstsamarbeid?",Jan Bøhler,Arbeiderpartiet,2016-11-16,2016-11-23
743,2016-2017,"Jeg registrerer at statsråden har valgt å se helt bort fra Finnmark fylkestingsvedtak om å styrke Alta Lufthavn som flynav i forbindelse med statens kjøp av flyruter (FOT-ruter) i Finnmark.
Hvilke egne vurderinger har statsråden gjort som gjør at Hammerfest velges fremfor Alta?",Kåre Simensen,Arbeiderpartiet,2016-11-16,2016-11-23
744,2016-2017,"I eierskapsmeldingen ba regjeringa om fullmakt til nedsalg i Kongsberg Gruppen, men fikk nei fordi Stortinget mente forsvarspolitiske forhold og eventuelle reguleringer knyttet til dette måtte utredes nærmere. Kongsbergsamfunnet er tuftet på statlige selskaper som har spilt en stor rolle i knoppskyting og nye næringer. Statsråden har etter Stortingets nei vært nødt til å si at nedsalg ikke er aktuelt nå. Det er valg i 2017. 
Vil statsråden, som er Høyres fremste talsperson på området, igjen gå for et nedsalg i neste periode, og med hvilken begrunnelse?",Lise Christoffersen,Arbeiderpartiet,2016-11-16,2016-11-23
745,2016-2017,"Fra begge sider av Atlanteren opplever vi nå uro blant folk, og en viktig forklaring på det er uro i arbeidslivet. Folk opplever usikkerhet for selve jobben, men de opplever også utrygghet på jobben – hyppig grad av midlertidighet, sosial dumping og kriminalitet i flere bransjer. Og vi har inntrykkene og protestene fra velgerne i USA i friskt minne. I USA er ledigheten lav, men kvaliteten på jobbene som blir skapt, er dårlig. Mange må ha to og tre jobber for å klare seg, og det er press på tryggheten i arbeid. 
I Norge er vi heldigvis ikke der, men vi er ikke skjermet. Regjeringen sier selv at arbeidslivskriminaliteten er blitt mer omfattende, grovere og mer sammensatt. Det er en svært alvorlig diagnose. I Norge har vi tidligere møtt slik utvikling med aktiv politikk, stor innsats fra fagbevegelsen og mobilisering av trepartssamarbeidet. Og i vår tid i regjering lanserte vi tre handlingsplaner mot sosial dumping: Vi sørget for at utsatte arbeidstakere fikk sterkere rettigheter som solidaransvar for lønn og feriepenger, vi styrket førstelinjeforsvaret, bl.a. ved å heve fagforeningsfradraget og gi tillitsvalgte innsynsrett, flere organiserte, og vi satte i gang arbeidet med å samordne politi, skatteetat og arbeidstilsyn for å bekjempe kriminaliteten. I mange byer der Arbeiderpartiet nå har ansvar, har vi stilt krav om lærlinger, fagkompetanse og egne ansatte i offentlige prosjekter. I vårt alternative budsjett ligger det en målrettet innsats for økt organisering, sterkere arbeidstilsyn, styrking av Økokrim, nytt arbeidskrimsenter, osv. 
På overtid er det nå kommet et seriøsitetsregister på trappene – slik byggenæringen har bedt om i lang tid. Likevel mener jeg at handlingsrommet som det er nødvendig å utnytte mot denne utviklingen, ikke blir brukt. Mitt spørsmål til statsministeren er: Når regjeringen sier at arbeidslivskriminaliteten er omfattende, hvordan tenker statsministeren å mobilisere en innsats som står i forhold til oppgaven med å trygge norsk arbeidsliv og folk i arbeid? 
",Jonas Gahr Støre,Arbeiderpartiet,2016-11-16,2016-11-16
746,2016-2017,"Konsesjonsloven er viktig for norsk matproduksjon, lokalt eierskap og bosetting i distriktene. Regjeringen fikk ikke støtte for å fjerne hele loven, men har sendt på høring forslag om blant annet å heve arealgrensene for konsesjon, boplikt og odel fra 25 til 35 dekar. Dette vil føre til at svært mange gårder, blant annet i Vest-Agder, ikke lenger blir omfattet av loven, og vi kan få en helt annen eierstruktur i landbruket. Høringen viser at mange er negative til endringene. 
Vil statsråden nå skrinlegge forslaget om endringer i loven?",Odd Omland,Arbeiderpartiet,2016-11-16,2016-11-23
747,2016-2017,"Regjeringen har mange privatiseringsforslag på veier, på helse, på omsorg og på bane, blant annet togstrekningen Oslo-Halden. Daværende stortingsrepresentant Linda H. Helleland uttalte i VG 4. september 2014 om jernbanedriften i Norge at tuben skulle klemmes så mye at man ikke kunne få det tilbake, og at NSB-monopolet skulle knuses av regjeringens blå-blå slegge.
Hvorfor er det så viktig for regjeringen at lønnsomme statlige virksomheter skal knuses slik at private selskap kan ta gevinsten?",Stein Erik Lauvås,Arbeiderpartiet,2016-11-16,2016-11-23
748,2016-2017,"Villrein er nå oppført på listen over globalt truede arter. Tidligere utgjorde Bergensbanen en betydelig barriere for villreinen, men byggingen av den 11 km lange Finsetunnelen gjorde at villreinen fra Norefjella gjenopptok bruk av beiteområdene rundt Hardangerjøkulen.
Kan statsråden redegjøre for hvordan erfaringene om villreinens bruk av områdene som ble frigitt etter byggingen av Finsetunnelen på Hardangervidda, er brakt inn i arbeidet med øst-vest-forbindelsen?",Martin Kolberg,Arbeiderpartiet,2016-11-16,2016-11-23
749,2016-2017,"Fiskeriressursane tilhøyrer det norske folk i fellesskap. Likevel går regjeringa Solberg i politiske plattform inn for evigvarande kvotar. Pliktkommisjonen vil gje industrikvotar og evigvarande konsesjonar til leveringspliktige trålarar. Desse trålarane har dispensasjon frå kravet om at norske aktive fiskarar skal disponere kvotane.
Kan statsråden garantere at det ikkje vert gjeve evigvarande kvotar til leveringspliktige trålarar, og at regjeringa ikkje set nasjonalitetskravet i spel med industrikvotar?",Ingrid Heggø,Arbeiderpartiet,2016-11-16,2016-11-23
750,2016-2017,"På Twitter kunne vi lese at Fremskrittspartiets stortingsrepresentant Ulf Leirstein skrev: 'Lokomotivførerne får komme seg tilbake på jobb og slutte å ramme tusenvis på denne måten. Opptrer som en ren pøbelorganisasjon.' Også tidligere har vi hørt forslag og utsagn fra Fremskrittspartiets representanter som angriper streikeretten.
Er statsråden enig med sine partifeller om at streikeretten bør svekkes?",Are Helseth,Arbeiderpartiet,2016-11-16,2016-11-23
751,2016-2017,"Statskog selger i høst 15 eiendommer som samlet utgjør ca. 73 000 dekar. Flere av oss har ment at arronderingssalget nå burde være ved sin grense, og at det etter kjøpet av skog fra Borregaard/Orkla nå er solgt nok av dette for arrondering. Statskog kan spille en viktig rolle i utvikling av skogbruket. Vi trenger en stor aktør som Statskog i fellesskapets eie, og som ikke svekkes.
Er regjeringen nå villig til å stanse ytterligere salg av fellesskapets eiendom i Statskog?",Knut Storberget,Arbeiderpartiet,2016-11-15,2016-11-23
752,2016-2017,"Lovutvalget for overvannsområdet fremla i desember 2015 sin utredning, NOU 2015:16 Overvann i byer og tettsteder - Som problem og ressurs.
Hva er status for arbeidet med de forslagene som er fremmet i utredningen, og kan regjeringen anslå når saken fremlegges for behandling i Stortinget?",Per Olaf Lundteigen,Senterpartiet,2016-11-10,2016-11-23
753,2016-2017,"Undersøkelser viser at ca. 60 pst. av eldre er underernært.
Hvorfor har regjeringen sagt nei til Arbeiderpartiets forslag om en nasjonal strategi om ernæring?",Arild Grande,Arbeiderpartiet,2016-11-10,2016-11-16
754,2016-2017,"Arbeiderpartiet mener det er svært viktig at ikke eldreomsorgen blir salderingspost i de kommunale prioriteringene. Vi er bekymret for at de oppgavene som kommunene nå skal løse innenfor sine stramme budsjetter, vil ramme de svakeste eldre. Vi ser ut fra foreliggende tall at veksten i antall årsverk i pleie- og omsorgstjenestene er lavere under denne regjeringen enn under den forrige, samtidig som behovene har økt.
Hvordan kan statsråden forsvare at det prioriteres 25 mrd. kroner i skattekutt fremfor bedre eldreomsorg?",Trond Giske,Arbeiderpartiet,2016-11-10,2016-11-16
755,2016-2017,"Å regulere blodsukkeret er avgjørende for å leve godt med diabetes. Likevel er det belastende - særlig for barn og unge - å stikke seg til blods opp mot 15 ganger i døgnet. Det nye glukosemålesystemet Freestyle Libre har gjort hverdagen til mange mye lettere, da det måler ved hjelp av en skanner og sensor på armen.
Vil statsråden sørge for en refusjonsordning for Freestyle Libre som sikrer at diabetikere får tilgang til et nytt og bedre hjelpemiddel for å håndtere sin alvorlige og kroniske sykdom?",Ketil Kjenseth,Venstre,2016-11-10,2016-11-16
756,2016-2017,"Oslo bystyre har områdeplan for Gjersrud-Stensrud til behandling, der en vesentlig del av planen omhandler deponiet for massene fra Follobanen. Jernbaneverket trenger en avgjørelse før nyttår, men nå truer enkelte i bystyret med en ny reguleringssak.
Vil statsråden bidra til at planen blir behandlet slik at framdriften for Follobanen sikres?",Marit Nybakk,Arbeiderpartiet,2016-11-10,2016-11-16
757,2016-2017,"Ifølge Helse- og omsorgsdepartementet vil det være behov for til sammen 9 200 dagaktivitetsplasser for hjemmeboende personer med demens innen 2020. Helse- og omsorgsdepartementet anslår av man ved utgangen av 2016 vil mangle 6 120 plasser for å nå det anslåtte behovet. 
Hvordan kan statsråden si seg fornøyd med dette i denne regjeringens siste budsjett?",Sonja Mandt,Arbeiderpartiet,2016-11-10,2016-11-16
758,2016-2017,"Landets eneste offentlige lungesykehus, Granheim i Gausdal, er av Sykehuset Innlandet foreslått overført til Gjøvik sykehus. Spesialistene, øvrige ansatte, kommunen og pasientene har ikke vært involvert i prosessen om overføring av denne spesialisttjenesten for lungesyke.
Mener statsråden det er greit å legge ned Norges eneste offentlige spesialiserte lungesykehus uten verken hørings- eller innspillsrunde med spesialister, øvrige ansatte, kommunen eller pasientene?",Anne Tingelstad Wøien,Senterpartiet,2016-11-10,2016-11-16
759,2016-2017,"Regjeringen har endret investeringstilskuddet til Husbanken for heldøgns plasser i pleie- og omsorgssektoren. Det har alvorlige konsekvenser for mange kommuner, deriblant Bærum. Ordfører i Bærum, Lisbeth Hammer Krog, er kritisk fordi det går ut over nødvendig oppgradering av allerede eksisterende bygg. Hun og Torbjørn Espelien fra Bærum Fremskrittsparti advarer at eldreomsorgen vil bli dårligere som følge av dette.
Hvorfor hører ikke regjeringen på sine egne i denne saken?",Marianne Aasen,Arbeiderpartiet,2016-11-10,2016-11-16
760,2016-2017,"Kunnskapsministeren behandler nå et forslag fra Lånekassen om å legge ned kontorene i Tromsø og Ørsta, samt en gradvis nedbygging i Bergen. Begrunnelsen er effektivisering gjennom digitalisering. Men digitaliseringen gjør det mulig å utføre oppgavene fra hvor som helst i landet, noe som også gjøres i dag. Dermed er dette først og fremst et sentraliseringstiltak. I etterkant har statsråden bedt om nye løsninger hvor Ørsta inngår.
Hva er grunnen til at Tromsø holdes utenfor?",Torgeir Knag Fylkesnes,Sosialistisk Venstreparti,2016-11-10,2016-11-16
761,2016-2017,"Ein ny Sintef-rapport viser at over halvparten av dei som søker om hjelp i siste fase av livet, ikkje får det, der det står at 'personer med demens [...] er en gruppe som tilsynelatende i svært liten grad mottar noe særskilt organisert palliativt tilbud'. I juni 2015 ba Stortinget regjeringa setje ned eit utval. Utvalet blei sett ned i mai 2016, og skal levere innstillinga innan utgangen av 2017.
Kvifor brukar regjeringa så lang tid på dette viktige arbeidet?",Ingrid Heggø,Arbeiderpartiet,2016-11-10,2016-11-16
762,2016-2017,"Skammelig, sa Lønn-Arnesen da regjeringen foreslo å kutte ut 'Den kulturelle spaserstokken'. Engasjementet var stort blant folket, og ordningen ble reddet av Stortinget. På spørsmål 473 fra 10. oktober 2016 om hvor det etterspørres status for ordningen, svarer kulturministeren at i og med at det ikke er rapporteringsplikt på midlene, kan statsråden ikke si noe om hvordan midlene er brukt.
Mener statsråden at Stortinget ikke har krav på å kjenne til status for ordningen?",Hege Haukeland Liadal,Arbeiderpartiet,2016-11-10,2016-11-16
763,2016-2017,"Regjeringen Solberg har i sin regjeringsplattform sagt at 'velferdstjenester ikke skiller seg fra andre varer og tjenester', og at det er et mål å bringe inn private aktører for å få til ønsket konkurranse. Både nordiske og internasjonale forskere har pekt på at den kunnskapen vi har så langt, tyder på at offentlige og ideelle aktører scorer bedre på alle kvalitetsparametere innen eldreomsorg enn private kommersielle drivere gjør.
Hvorfor lytter ikke regjeringen til hva forskningen viser oss?",Anette Trettebergstuen,Arbeiderpartiet,2016-11-10,2016-11-16
764,2016-2017,"Livskvalitet for eldre mennesker handler blant annet om muligheten til å komme seg ut av hjemmet. Mange eldre er ikke i stand til å kjøre egen bil eller benytte seg av det ordinære kollektivtilbudet, men er avhengig av tilrettelagt transport. Stortinget har vedtatt en opptrapping av den nasjonale TT-ordningen.
Hvorfor har ikke statsråden gjort mer for å gjøre ordningen med tilrettelagt transport til en nasjonal ordning for alle fylkene slik at flere eldre får et bedre tilbud?",Karianne O. Tung,Arbeiderpartiet,2016-11-10,2016-11-16
765,2016-2017,"Regjeringen har satt av minst 180 mill. kroner til forsøket med statlig finansiert eldreomsorg. 17 kommuner har trukket seg fordi de ville tape penger på ordningen, inkludert Gran og Vestre Slidre.
Hva ville de 180 mill. kronene utgjort i heldøgns omsorgsplasser?",Stine Renate Håheim,Arbeiderpartiet,2016-11-10,2016-11-16
766,2016-2017,"Vi har sett et press på sentralisering av barneavdelinger flere steder i landet. Hedmark er et fylke med svært lange avstander. Likevel foreligger det forslag om å fjerne nyfødt-intensiv- og barne- og ungdomsavdelingene ved Elverum sjukehus slik at Hedmark vil stå uten disse viktige funksjonene. 
Er det fra statsrådens side en villet nasjonal politikk at sykehustilbud som spesielt berører barn og unge blir sentralisert?",Trygve Slagsvold Vedum,Senterpartiet,2016-11-10,2016-11-16
767,2016-2017,"Regjeringen har varslet å endre investeringstilskuddet til sykehjemsplasser som ble innført i 2008, slik at dette kun kan brukes til rehabilitering av heldøgns omsorgsplasser dersom dette også gir netto øking av plasser.
Vil dette gjelde som et absolutt krav ned på enkeltkommunenivå, dvs. at også kommuner som klart kan dokumentere at de har tilstrekkelig med plasser for framtidige behov, vil få avslag på søknad om tilskudd til hardt tiltrengt rehabilitering?",Tove Karoline Knutsen,Arbeiderpartiet,2016-11-10,2016-11-16
768,2016-2017,"En pressa kommuneøkonomi gir kommunene store utfordringer med å levere gode nok tjenester til våre eldre. Eldreomsorgen er under sterkt press mange steder, dette dokumenteres av de eldre selv, deres pårørende og ansatte i sektoren.
Hvordan kan statsråden se landets eldre inn i øynene og forsvare at denne regjeringa nedprioriterer eldreomsorgen, samtidig som denne regjeringa gir store skattekutt til landets aller rikeste?",Freddy de Ruiter,Arbeiderpartiet,2016-11-10,2016-11-16
769,2016-2017,"Helsefagarbeidere er en av de viktigste yrkesgruppene i helse- og omsorgssektoren. Aldri har så mange unge valgt helsefag på videregående, men fortsatt møter de et arbeidsliv som ikke klarer å tilby fast ansettelse og aller minst 100 pst. stilling, selv om alle vet at det er stort behov for kompetansen deres. Det skjer lite på dette område til tross for mange gode intensjoner.
Hva vil statsråden gjøre for å få fortgang i arbeidet med å tilby 100 pst. stillinger til nyutdannede helsefagarbeidere?",Ruth Grung,Arbeiderpartiet,2016-11-10,2016-11-16
770,2016-2017,"Regjeringens forsøk med såkalt statlig finansiering av eldreomsorgen har fått mange kommuner til å si nei til å være med, fordi man har regnet ut at man taper penger på forsøket. I helseministerens hjemkommune Stavanger meldte Høyres leder av levekårsutvalget, Kåre Reiten, at kommunen ville ha tapt flere hundre tusen kroner på å bli med.
Forstår statsråden sin partifelles dype skepsis til forsøket med statlig finansiert eldreomsorg?",Øystein Langholm Hansen,Arbeiderpartiet,2016-11-10,2016-11-16
771,2016-2017,"Høyre og Fremskrittspartiet er tydelige på at de ønsker betydelig mer privatisering i eldreomsorgen. Dessverre er det en kjensgjerning at dårligere lønns- og arbeidsvilkår er et av de sterkeste konkurransefortrinnene private omsorgstilbydere bruker. 
Hvorfor mener ikke statsråden dette er et problem, og hvorfor mener han det ideologiske målet om mer privatisering er viktigere enn å stoppe denne konkurransen basert på dårlige lønns- og arbeidsvilkår?",Truls Wickholm,Arbeiderpartiet,2016-11-10,2016-11-16
772,2016-2017,"Stortinget bad 16. juni 2015 regjeringen om å utarbeide en sektorlov for vann- og avløpssektoren.
Hva er status for dette lovarbeidet, vil en lovproposisjon fremlegges for behandling i Stortinget, og hva er i tilfellet anslått tidspunkt for dette?",Kjersti Toppe,Senterpartiet,2016-11-10,2016-11-16
773,2016-2017,"Fra og med 2016 gjorde regjeringen en endring i kap. 2370 Tilfeldige utgifter under Finansdepartementet, som medførte at trygdeoppgjørene ikke lenger skal behandles i Stortinget, til protester blant annet fra pensjonistenes organisasjoner. Denne konsekvensen var ikke beskrevet i Finansdepartementets proposisjon for 2016.
Var statsråden klar over dette da hun presenterte budsjettet for 2016, og hvis ikke, vil hun ta initiativ til at Stortinget igjen får trygdeoppgjørene til behandling på vanlig måte?",Lise Christoffersen,Arbeiderpartiet,2016-11-10,2016-11-16
774,2016-2017,"Vi kan lese i flere medier at mange opplever å ikke få utlevert aviser på lørdager etter at Posten avviklet sitt tilbud på denne dagen. Dette strider mot Stortingets intensjon. En samlet komité uttalte: 'Komiteen vil be departementet følge opp intensjonen i loven og sørge for at det kommer på plass en god løsning som sikrer tilgang til papiraviser på lørdag i hele landet.'
Hvordan vil statsråden sikre at folk får aviser omdelt på lørdager?",Heidi Greni,Senterpartiet,2016-11-09,2016-11-16
775,2016-2017,"Klima- og miljøministeren kan bli stående, for jeg har lyst til å følge det sporet vi var innom nå. Det hjelper klimapolitikken veldig lite å lytte til dagens regjering. Det er tidligere vedtak, det er sterkere arbeidsinnvandring og sterkere økonomisk vekst i Norge som er årsaken til at klimagassutslippene øker, sier statsråden. Det er for så vidt greit, men det er ikke noe vi kan regne inn når vi skal beregne våre forpliktelser, eller tenke på våre forpliktelser fram til 2030, både som en del av EUs rammeverk, og også i oppfølgingen av Paris. Det hjelper lite å dekke seg bak ting som har vært, eller som er akkurat nå. Det handler om tiltak i tiden framover. 
For å prøve å se situasjonen og prøve å forstå hva regjeringen tenker fram mot 2030, som en oppfølging av Paris-avtalen, og som en del av vår forpliktelse sammen med EU, ville det vært interessant å høre klima- og miljøministeren konkret utdype hvordan regjeringen nå følger opp Paris-avtalen, og hvordan en vil nå de forpliktelsene som ligger i EUs klimarammeverk og de målsettingene som vi der er forpliktet av. 2017 blir et viktig år hvor vi allerede må forvente å se konkrete resultater. 
",Terje Aasland,Arbeiderpartiet,2016-11-09,2016-11-09
776,2016-2017,"Mitt spørsmål går til klima- og miljøministeren. 
Alle kan vel være enige om at med det valgresultatet som vi har fått i USA nå, blir det mindre grunn for Norge til å lene seg på andre nasjoner og større grunn på mange politiske områder til å ta ansvaret selv. Det gjelder selvfølgelig også ikke minst i klimapolitikken. Så har alle partier, med unntak av Miljøpartiet De Grønne, i denne salen inngått å forplikte seg til et klimaforlik om utslippskutt fram til 2020. Dette er også nedfelt i regjeringserklæringen. Da er det interessant å minne om det som en av klimaforlikets hovedarkitekter, Jens Stoltenberg, skriver i sin nye biografi. Han skriver om da klimaforliket ble vedtatt: 

«Da skjedde det som ofte skjer i norsk klimapolitikk: Vi setter oss ambisiøse mål for utslippskutt som skal oppnås et tidspunkt langt fram i tid. Når datoen nærmer seg og vi ser at det blir vanskelig, slutter vi å snakke om dette målet, og setter i stedet nye mål enda lenger fram. Slik har vi bedratt oss selv flere ganger.» – Bedratt, president! 

I regjeringens statsbudsjett for 2017 står det nå ingenting om kutt fram til 2020. I stedet snakker representanter for regjeringen mye om mål i 2030. 
Spørsmålet til statsråden er: Er regjeringen nå i ferd med nok en gang å bedra oss og avlyse forpliktelsene i klimaforliket fram til 2020 til fordel for mål som settes ti år lenger fram? 
",Rasmus Hansson,Miljøpartiet De Grønne,2016-11-09,2016-11-09
777,2016-2017,"Mitt spørsmål går til utenriksministeren. 
Denne spørretimen har stått i fare for å bli en hyggelig passiar om at alt skal forbli som det var – men det kan det jo ikke. Jeg ser at statsministeren har sagt følgende i dag morges: «USA er vår nærmeste allierte», og vi har felles verdier. Nei, vi har ikke felles verdier med Donald Trump. Den personen som nå er valgt til president i USA, har ført en kampanje basert på nasjonalsjåvinisme, som har flørtet med rasistiske og sexistiske strømninger, og som har vist fram autoritære holdninger knyttet til grunnleggende demokratiske prinsipper og rettssikkerhetsprinsipper. Vi ser en president som møter den internasjonale klimautfordringen med en beskjed om at det skal brennes mer kull. 
Det er nødvendig å føre en diskusjon også om hvem vi ønsker å være i dette, og de verdiene som denne kampanjen er vunnet på grunnlag av, er ikke våre verdier. Ikke bare er det ikke SVs verdier – jeg tror også det ikke er verdiene til de aller fleste i dette landet. Det vi ser, er et USA som verdimessig er på vei bort fra Norge. Da er det enkleste selvfølgelig å late som ingenting og si den typen ting som regjeringen har sagt i dag: at Trump har nyansert seg, at det nok kommer til å gå seg til, og at alt skal være slik som det har vært før. Men hva gjør vi egentlig når verdiene til vår nærmeste allierte ikke lenger er våre? Jo, da må vi ha vår første store debatt i dette landet på mange tiår om hvor nært forholdet vårt til USA skal være: Skal USA fremdeles få lov til å styre våre valg, f.eks. når det gjelder hvordan vi stemmer om atomvåpen i FN? Skal vi fortsatt være i samme forhandlingsgruppe i de internasjonale klimaforhandlingene hvis USA trekker seg fra Paris-avtalen? Skal vi tilpasse oss USA på felt etter felt, slik som tradisjonen har vært i norsk utenrikspolitikk? 
Har dette virkelig ingenting å si for samarbeidet mellom Norge og USA? 
",Audun Lysbakken,Sosialistisk Venstreparti,2016-11-09,2016-11-09
778,2016-2017,"Mitt spørsmål går til klima- og miljøministeren. 
For snart ett år siden inngikk vi en av de viktigste internasjonale avtalene for jordas framtid med Paris-avtalen. I lys av også en viss nervøsitet for resultatet i det amerikanske valget har vi fått en uvanlig rask ratifiseringsprosess. Sist fredag markerte vi også her i Oslo at Paris-avtalen trådte i kraft. Det er ikke noen tvil om at grunnen til at vi har fått Paris-avtalen, har vært en sterk lederrolle fra USA – USA, som har tatt en lederrolle også med å få med land som Kina og land som India, og har vært en pådriver på både avtaleutforming og regelutforming, men også har implementert klimatiltak i eget land. 
Selv om det er stor usikkerhet om politikken til Donald Trump, er det vel lite som skulle tyde på at de fortsatt vil ta en lederrolle i klimapolitikken. Selv om det er komplisert å trekke seg fra en avtale, vil situasjonen være helt annerledes i årene framover for å gjennomføre Paris-avtalen. 
Mitt spørsmål til statsråden blir egentlig litt om en refleksjon om status for Paris-avtalen nå, og står vi i fare for at også andre land, som Kina og India, vil trekke seg tilbake og redusere sitt ambisjonsnivå i lys av det som har skjedd i USA ved valget? 
",Ola Elvestuen,Venstre,2016-11-09,2016-11-09
779,2016-2017,"Mitt hovudspørsmål går til utanriksministeren. 
Det var få som trudde at Trump ville gå sigrande ut av presidentvalet, og det er mykje usikkerheit om kva politikk som vil verte ført i tida framover frå presidenten i USA. 
I eit brev til mange ambassadar føre valet peikar rådgivar Ivar Engan ved den norske ambassaden i Washington på at terrenget i høve handelsavtalen vert atskilleg meir uoversiktleg med Trump som president. Den nye presidenten i USA har i valkampen hevda at USA er komen svært dårleg ut av alle frihandelsavtalar som landet har inngått dei siste ti åra. Globaliseringa har vore til ugunst for amerikanske industriarbeidarar og berre til fordel for dei rikaste. Hovudårsaka til det, ifølgje Trump, er dumskapen, som han seier det, til det politiske etablissementet og ikkje minst deira dårlege evner til å ta vare på amerikanske interesser, skreiv Engan i eit orienteringsbrev til ei lang rekkje ambassadar i vår. Brevet tok føre seg amerikanske reaksjonar på den tolvte runden i TTIP-forhandlingane. Han konkluderte i brevet med at medisinen til Trump går heilt på tvers av det republikanarane har stått for i mange tiår, nemleg ein liberalistisk økonomisk politikk med vekt på frihandel og fri konkurranse. 
Da er mitt spørsmål til utanriksministeren: Korleis vurderer utanriksministeren utsegnene til den nye presidenten og vurderingane av dei frå utanriksministeren sin eigen rådgivar? Og korleis ser han at ein i framtida kan utforme ein politikk som òg kjem industriarbeidarar og det ein kan kalle vanlege folk, til gode, gjennom dei internasjonale avtalane ein skal utarbeide? 
",Liv Signe Navarsete,Senterpartiet,2016-11-09,2016-11-09
780,2016-2017,"Eg skal tilbake til det temaet eg tok opp i spørjetimen med utanriksministeren 2. mars 2016. Da stilte eg spørsmålet om kva utanriksministeren tenkte om at Donald Trump kunne bli USAs neste president. Da var det stortingspresidenten som til slutt klubba, og sa: 

«Da er vi ferdig med det!» 

Det skapte ei viss munterheit i salen. Eg trur noko av den munterheita er borte. Eg skal innrømme i dag at eg er både skuffa og òg overraska. Me lever i ei tid da historia blir skriven. Eg var klar for å ta imot den første kvinnelege presidenten i USA. No er det Donald Trump. 
Det gir to utfordringar som eg har lyst til å utfordre utanriksministeren på. Den eine er: Eg var i vår i USA og følgde valkampen der. Der såg eg at Donald Trump var ei stemme for eit utanforskap – dei som har levd og sett at medianinntekta for ein vanleg amerikansk familie anten har stått i ro eller har falle dei siste 16 åra. Dei har mista jobbar, og dei kjenner seg utanfor. Dette er ikkje berre eit fenomen me ser i USA. Me har sett at globaliseringa har gitt oss auka vekstmoglegheiter og auka ressursar, men fordelinga er ikkje så rettferdig og så god som me alle hadde ønskt. Og det er ikkje berre eit fenomen i USA. Me kan gå òg til land i Europa. Brexit er blitt nemnd. Om ikkje så lang tid skal dei ha val i Frankrike, der me ser at kandidatar på ytre høgre fløy gjer det veldig godt. 
Mitt spørsmål til utanriksministeren er: Kva tenkjer han om nettopp det valresultatet me no ser, òg i lys av mange av dei same trendane me ser i mange andre land? 
",Knut Arild Hareide,Kristelig Folkeparti,2016-11-09,2016-11-09
781,2016-2017,"USA har valgt sin neste president, Donald Trump, og det republikanske partiet vil nå ta flertall i Kongressen. Vi skal møte et nytt politisk USA. Det er av historisk betydning. 
Kandidaten Trump har lansert syn på samfunn, politikk, verden, forhold mellom folk, minoritet og majoritet som vi ikke har sett tidligere uttrykt fra et kommende amerikansk lederskap. Nå skal vi altså gå fra kandidaten Trump til presidenten Trump, og vi skal gå til en administrasjon utsprunget av dette valget: administrasjonen Trump. 
Mange opplever uro i dag, også i vårt land. Hvorfor er det slik? Hva har skjedd i USA? Vi har sett et valg drevet fram av en sterk protestbevegelse. Vi ser et dypt splittet folk. Frustrasjon knyttet til økende ulikhet, identitetskriser av ulik art i USA, og som i 2008 har vi fått et valg i tegnet «change», men med ganske motsatt fortegn og retning fra det vi så da Barack Obama ble valgt. USA har dype spor – sår – å lege, og Trump sa vel noe om det da han erkjente seieren i morgentimene, og han strakte ut en hånd. 
Spørsmålet er så: Hva blir konsekvensene for det internasjonale samfunn, og for Norge? Trump har vært ganske klar i synet på andre spilleregler, en annen retning i sin internasjonale politikk. Nå skal også utenrikspolitikken ta form. Folk skal bemanne sine posisjoner innen handel, klima, internasjonalt samarbeid, sikkerhet og NATO – USAs forpliktelser, USAs retning. Det er viktig for Norge hvilken vei dette går. Vi vil ha et ryddig forhold til USA, aktivt søke kontakter. 
Mitt spørsmål til utenriksministeren er: Hvilken plan har regjeringen lagt for nå å ta kontakt med denne administrasjonen? Og: Hva tenker regjeringen å formidle av budskap til dem som nå skal ta ansvar i USA fra januar 2017? 
",Jonas Gahr Støre,Arbeiderpartiet,2016-11-09,2016-11-09
782,2016-2017,"På bakgrunn av en stram økonomisk situasjon foretas nå en kraftfull gjennomgang av strukturen i Sykehuset Innlandet. Det er en risiko for at det samlede sykehustilbudet for barn og unge mellom 0 og 18 år flyttes ut av Hedmark fylke.
Med de avstander fylket har, og de særskilte behov barn og unge må møtes med, mener statsråden dette vil gi et forsvarlig og forskriftsmessig helsetilbud, og vil han foreta seg noe for at dette ikke blir fremtidens sykehustilbud i Hedmark for dem under 18 år?",Knut Storberget,Arbeiderpartiet,2016-11-07,2016-11-16
783,2016-2017,"I Prop. 1 S fra Helse- og omsorgsdepartementet legges det opp til å ta i bruk protonbehandling, og helseforetakene får i oppdrag å etablere et protonsenter innen 2022. Styrene i alle de fire helseforetakene har vedtatt at hvis det skal bygges et senter, 'vil det være naturlig å starte utbyggingen i Oslo'. Det haster å få innført protonterapi som vil gi bedre strålebehandling for mange kreftpasienter, og det bør ikke brukes tid og ressurser på lokaliseringsdebatt.
Støtter statsråden helseforetakenes syn på at det første senteret bør bygges i Oslo?",Jan Bøhler,Arbeiderpartiet,2016-11-04,2016-11-16
784,2016-2017,"I NRK Sogn og Fjordane si morgonsending kunne ein i dag høyre at det frå Statens vegvesen si side ikkje er sett i gong arbeid med planlegging av E39 mellom Byrkjelo og Sandane. For eit år sidan feira ein lokalt at ein samstemt transportkomité løyvde 1 mill. kroner til utbetring av flaskehalsane på strekninga. Eg stilte skriftleg spørsmål til statsråden om saka 23. oktober, men ber statsråden utdjupe følgjande:
Når vil ein setje i gong planlegginga og følgje opp Stortinget sitt vedtak frå 2015?",Liv Signe Navarsete,Senterpartiet,2016-11-03,2016-11-16
785,2016-2017,"Vegpakke E6 Helgeland nord, strekningen Korgen-Bolna, er i budsjettet for 2017 foreslått redusert i omfang for å holde seg innafor opprinnelig kostnadsramme. Dette var overraskende da man i budsjettet for 2016 sa man skulle komme tilbake til overskridelsen som er på anslagsvis 480 mill. kroner. Jeg er kjent med at det jobbes med å se på muligheter for å finne en løsning lokalt.
Vil statsråden støtte et slikt initiativ ved å avvente konklusjon om en reduksjon av omfanget av utbyggingen til revidert budsjett 2017?",Kjell-Idar Juvik,Arbeiderpartiet,2016-11-03,2016-11-16
786,2016-2017,"Høyres leder Erna Solberg lovet i april 2013 et massivt samferdselsløft i Tromsøregionen til om lag 5 milliarder kroner dersom de kom i regjering, deriblant ny Kvaløyforbindelse, Tindtunnel, Ullsfjordforbindelse og bompengefri E8 gjennom Ramfjord. Solberg uttalte til Nordlys 23. april at 'dette er prosjekter som vi lover å starte om vi vinner valget'. Etter tre år er ikke én meter av disse prosjektene satt i gang.
Hvor ble det av Høyres samferdselsløft for Tromsøregionen?",Martin Henriksen,Arbeiderpartiet,2016-11-03,2016-11-16
787,2016-2017,"Stortinget har bedt regjeringen se på finansieringssystemet i universitets- og høgskolesektoren slik at det blir en økt likebehandling mellom de nye og de gamle universitetene. Men regjeringen har lagt opp til ulike rammebetingelser. Nord universitet har etter fusjonen behov for målrettet fagbygging, og da trengs det ressurser. 
Vil statsråden sørge for at Nord universitet styrkes, og at avsatte midler for å understøtte fusjonsprosessen tildeles universitetet?",Anna Ljunggren,Arbeiderpartiet,2016-11-03,2016-11-09
788,2016-2017,"Fra 1. januar 2017 vil fiskeindustrien måtte forholde seg til en kraftig økning i byråkrati og rapportering.
Vil statsråden sørge for at de varslede skjerpingene av journalføringspliktene etter landingsforskriften ikke iverksettes fra 1. januar 2017?",Geir Pollestad,Senterpartiet,2016-11-03,2016-11-09
789,2016-2017,"De siste tre årene har ansattes rettigheter blitt svekket. Mulighet for mer pålagt overtid, lengre arbeidsdager uten HMS-vurderinger og flere midlertidige ansatte er noen eksempler. I sin høringsuttalelse til arbeidsmiljøloven skrev Arbeidstilsynet: 'Forslaget synes i så måte å vanskeliggjøre vår innsats mot å redusere antall ulykker, sosial dumping og arbeidsmarkedskriminalitet.'
Mener statsråden at arbeidslivet har blitt tryggere eller mer utrygt for den enkelte siden hun ble statsråd?",Else-May Norderhus,Arbeiderpartiet,2016-11-03,2016-11-09
790,2016-2017,"Klimaforliket betyr i utgangspunktet at norske utslipp må ned til 46,7 millioner tonn i 2020. Regjeringen ble valgt på å 'styrke klimaforliket' og budsjettavtalen fra 2016 fastslår at 2017-budsjettet skal 'styrke klimaforliket'. Budsjettforslaget for 2017 har imidlertid ingen referanse til mål for CO2-kutt innen 2020.
Kan statsministeren bekrefte at regjeringens politikk ikke vil redusere Norges klimagassutslipp slik klimaforliket krever, og dermed ikke styrker, men svekker klimaforliket?",Rasmus Hansson,Miljøpartiet De Grønne,2016-11-03,2016-11-09
791,2016-2017,"Med rekordhøy ledighet og blant annet svært krevende forhold i oljebransjen er problemstillingene rundt bruk, og ulovlig bruk, av innleid arbeidskraft ytterligere aktualisert.
Gitt denne mer krevende situasjonen, innser statsråden at det å fjerne virkemidlet kollektiv søksmålsrett var en uriktig avgjørelse, og vil hun derfor ta initiativ til å revurdere beslutningen?",Truls Wickholm,Arbeiderpartiet,2016-11-03,2016-11-09
792,2016-2017,"En rekke LO-forbund har den siste tiden fattet vedtak om at de for Lofoten, Vesterålen og Senja ikke støtter en konsekvensutredning av oljevirksomhet, en prosess som ifølge petroleumsloven er første steget for å åpne et havområde for oljeboring. Olje- og energiministeren sier at de fire forbundene uttaler seg mot bedre vitende, og at voksenopplæring må til.
Hvordan skal regjeringen drive voksenopplæring for å få LO til å gå for oljeboring i Lofoten, og skal opplæringen inkludere regjeringens støttepartier?",Heikki Eidsvoll Holmås,Sosialistisk Venstreparti,2016-11-03,2016-11-09
793,2016-2017,"Anbudskonkurransen om helseforetakenes ambulansehelikoptertjenester for årene 2018-2024 endte med valget av bare én privat leverandør for de flyoperative tjenestene og med nedbygging av helikopterkapasiteten i Nord-Norge. Dette svekker kapasitet og beredskap til befolkningen i Nord-Norge, både i dagliglivets akuttmedisinske situasjoner og ved ulykker, hevder medisinsk personell i et innlegg i Tidsskrift for Den norske legeforening.
Hvordan vil statsråden rette opp dette?",Eirik Sivertsen,Arbeiderpartiet,2016-11-03,2016-11-09
794,2016-2017,"Regjeringens mål om å få flere midlertidige ansatte ser dessverre ut til å ha lyktes. Det siste året er det ifølge SSB blitt 25 000 flere midlertidig ansatte i Norge - en økning på 12 pst.
Er statsråden fornøyd med dette nivået, eller mener hun det fortsatt er behov for at flere blir midlertidig ansatt i Norge?",Tore Hagebakken,Arbeiderpartiet,2016-11-03,2016-11-09
795,2016-2017,"Innleigde arbeidsfolk, lærlingar og midlertidig tilsette er spesielt utsette for arbeidsskadar i bygg- og anleggsnæringa. Ein ny rapport frå Arbeidstilsynet og STAMI syner at desse gruppene er involverte i 27 pst. av dei 176 ulykkene som er analyserte. Skadefrekvensen hjå dei under 25 år er høgare enn i andre aldersgrupper.
Ser statsråden at regjeringa fører ein arbeidslivspolitikk som kan føre til fleire arbeidsskadar, og vil ho ta grep for å snu denne utviklinga?",Fredric Holen Bjørdal,Arbeiderpartiet,2016-11-03,2016-11-09
796,2016-2017,"Uten respekt for trepartssamarbeidet trumfet regjeringen igjennom store svekkelser av arbeidsmiljøloven. Endringene ble uriktig begrunnet med behovet for mer fleksibilitet og modernisering. I programforslaget til Høyre leser vi nå at de vil gå enda lenger. Også denne gangen er begrunnelsen 'økt fleksibilitet' og 'moderne arbeidsmiljølovgivning'. Statsråden er Høyres fremste talsperson på arbeidslivspolitikk.
Hvilke konkrete ytterligere svekkelser av arbeidsmiljøloven er det hun mener er nødvendig neste periode?",Martin Kolberg,Arbeiderpartiet,2016-11-03,2016-11-09
797,2016-2017,"EFTAs overvåkningsorgan, ESA, mener at norske allmenngjøringsforskrifter er i strid med utstasjoneringsdirektivet og EØS-avtalen, og har nå åpnet traktatsbruddsak mot Norge som kan ende i EFTA-domstolen. En kjennelse i Høyesterett i 2013 slår fast at arbeidsgivere skal betale reise, kost og losji for utstasjonerte EØS-arbeidere i verftsindustrien.
Hva vil regjeringen gjøre for at Høyesteretts konklusjon skal bli stående?",Dag Terje Andersen,Arbeiderpartiet,2016-11-03,2016-11-09
798,2016-2017,"I 2013 ble en ung litauer skadet etter få dagers underbetalt jobb i Norge og ble 70 pst. ufør, men har ennå ikke fått yrkesskadeerstatning. Statsadvokaten påla ny etterforskning. Arbeidstilsynet hadde ikke sjekket saken godt nok. Yrkesskadeforsikringsforeningen viser til en særregel i EØS-regelverket om at han ikke faller inn under den norske yrkesskadeforsikringsloven.
Synes statsråden dette er en situasjon som er Norge verdig, eller vil hun nå revurdere regjeringens tidligere stans i arbeidet med ny lov om yrkesskade?",Lise Christoffersen,Arbeiderpartiet,2016-11-03,2016-11-09
799,2016-2017,"Nordmenn liker å se at skogen er grønn og havet blått, spesielt sammen med familien vår på søndager. Søndagsåpne butikker er nedfelt i regjeringsplattformen til Høyre og Fremskrittspartiet, og var en het potet under lokalvalgkampen i 2015. Med massive protester fra folk og kommunestyrer fra nord til sør ville regjeringen trumfe gjennom søndagsåpne butikker til tross for opprop landet rundt. Nå er det stille. 
Kan statsråden nå garantere at hun ikke vil tillate søndagsåpne butikker?",Karianne O. Tung,Arbeiderpartiet,2016-11-03,2016-11-09
800,2016-2017,"Regjeringen har med sin uberegnelige avgiftspolitikk prestert å legge ned 1 000 lønnsomme private arbeidsplasser i Østfold ved at Rygge sivile lufthavn har stengt ned grunnet en avgift som ble innført over natten uten konsekvensutredninger og uten drøftelser med næringslivet. Vi ser konsekvensene også i resten av landet hvor arbeidsplasser forsvinner som følge av denne avgiften.
Hvordan forsvarer statsråden en slik avgiftspolitikk og at arbeidsgiver og arbeidstagerorganisasjonene ikke ble hørt i forkant?",Stein Erik Lauvås,Arbeiderpartiet,2016-11-03,2016-11-09
801,2016-2017,"Hvordan vil statsråden sikre at det nødvendige hensynet til den nå globalt truede arten villrein, og behovet arten har for store barrierefrie leveområder på Hardangervidda, blir ivaretatt i spørsmålet om veiforbindelsene øst-vest?",Per Rune Henriksen,Arbeiderpartiet,2016-11-03,2016-11-16
802,2016-2017,"I de årene denne regjeringen har hatt ansvar, har vi blant annet opplevd generalstreik, at funksjonshemmedes foreninger trakk seg fra utvalgsarbeid, og at man har møtt på stor motstand fra fagorganisasjoner som mener seg ikke hørt, blant annet når det gjelder arbeidsledigheten. Gjennomgående fremstår det som om regjeringen har en manglende vilje til å lytte til fagorganisasjonene er bevisst politikk.
Hva skyldes denne manglende vilje til samarbeid?",Kari Henriksen,Arbeiderpartiet,2016-11-03,2016-11-09
803,2016-2017,"Da Universitetet i Tromsø og Høgskolen i Finnmark ble slått sammen, lå det klare føringer for fusjonen gjennom en kongelig resolusjon 15. februar 2013. Det ble slått fast at det skulle opprettes et eget fakultet med hovedsete i Alta, kalt Finnmarksfakultetet. Universitetsstyret går nå gjennom organiseringen. En rapport fra NIFU foreslår tre ulike modeller, der Finnmarksfakultetet er utelatt i samtlige alternativ. 
Vil statsråden sikre at de klare premissene som ble lagt i 2013, fortsatt står ved lag?",Helga Pedersen,Arbeiderpartiet,2016-11-02,2016-11-09
804,2016-2017,"Ved innføringen av finansskatt har regjeringen valgt å øke arbeidsgiveravgiften for finansnæringene. Ved å knytte finansskatten til lønn vil den ramme arbeidsintensive banker som satser på formidling av bank- og finanskompetanse i distriktene. For Sparebanken Nord-Norge representerer dette en kostnad på ca. 40 mill. kroner.
Hvilke vurderinger og beregninger la regjeringen til grunn når den landet på å innføre en modell med økt arbeidsgiveravgift?",Lisbeth Berg-Hansen,Arbeiderpartiet,2016-11-02,2016-11-09
805,2016-2017,"Et utvalg ved Universitetet i Tromsø, Norges arktiske universitet, går inn for å legge ned en rekke utdanninger i humaniora. Godt over 100 ansatte har skrevet under på et opprop. Statsråden har varslet en stortingsmelding om humaniora og har uttrykt et ønske om å satse på disse fagene og bidra til at de blir mer relevante.
Hva mener statsråden om at Norges arktiske universitet vurderer å legge ned så mange humanistiske fag?",Marianne Aasen,Arbeiderpartiet,2016-11-02,2016-11-09
806,2016-2017,"I forslag til forskrift om krav om lærlinger i offentlige anskaffelser økes terskelverdien fra 500 000 kroner til 1,1 mill. kroner for statlige oppdragsgivere og 1,75 mill. kroner for andre. Stortingets flertall var enig i at terskelverdien skulle heves noe. Et av regjeringens mål med endringene av anbud var å sette krav om lærlinger i anbudskontrakter. Økningen vil føre til at mange kontrakter ikke vil få krav om lærling. 
Hvordan vil statsråden sikre at regelverket for offentlige anskaffelser sikrer nok lærlingplasser?",Line Henriette Holten,Kristelig Folkeparti,2016-11-01,2016-11-09
807,2016-2017,"Regjeringen har erkjent at det er behov for supplerende kapasitet for DNA-analyser i strafferettspleien, som tillegg til Rettsmedisinsk institutt. Arbeiderpartiet foreslo i 2014 at det akkrediterte Rettsgenetisk senter, RGS, i Tromsø skal være miljø nummer to for slike analyser, noe regjeringen den gang ikke støttet. Helseministeren meldte i vår at Politidirektoratet før sommeren skulle komme med forslag om flere leverandører av DNA-analyser.
Har statsråden mottatt forslaget, og hva skal være RGS sin plass i dette bildet?",Tove Karoline Knutsen,Arbeiderpartiet,2016-10-31,2016-11-09
808,2016-2017,"Det er dessverre velkjent at brukerstyrt personlig assistanse-ordningen, BPA, ikke fungerer godt nok svært mange steder. Dette er godt dokumentert, bl.a. av FFO. Tilbudet i mange av kommunene preges dessverre av svak BPA-kompetanse, ulik praktisering/oppfølging av nasjonale føringer og mange dårlig begrunnede avslag. 
Hvordan kan statsråden, eventuelt i samarbeid med kommunal- og moderniseringsministeren, sørge for at BPA-ordningen gjennomføres i tråd med nasjonale føringer, og hvordan kan man sørge for at dette følges opp med tilstrekkelig tilsyn?",Freddy de Ruiter,Arbeiderpartiet,2016-10-27,2016-11-09
809,2016-2017,"Stortinget vedtok 3. mai en lovhjemmel for kommunene til å innføre lavutslippssoner, og departementet sendte en forskrift på høring med frist 22. august. Der var § 3 om biltyper som omfattes, og § 19 om å kunne kombinere lavutslippssoner og miljødifferensierte avgifter i strid med Stortingets innstilling. Det haster for kommunene å få forskriften på plass. På skriftlig spørsmål svarte statsråden 5. september at han ville ha mer tid til å gjennomgå uttalelsene før han konkluderte.
Har statsråden gjennomgått dem, og når kommer avklaringen?",Jan Bøhler,Arbeiderpartiet,2016-10-27,2016-11-09
810,2016-2017,"Finnmarksloven og Finnmarkseiendommen er et politisk kompromiss hvor man skulle få et system som utreder om enkeltpersoner eller lag og foreninger har noen form for særrettigheter til enkelte områder i Finnmark. Nå varsler leder for Finnmarkskommisjonen at med dagens økonomiske rammer blir kommisjonen ikke ferdig før i 2035. 
Kan statsråden være tilfreds med en slik varslet fremdrift på grunn av manglende økonomiske ressurser til Domstoladministrasjonen?",Kåre Simensen,Arbeiderpartiet,2016-10-27,2016-11-09
811,2016-2017,"Mitt spørsmål går til næringsministeren. 
Arbeiderpartiet mener at vi skal bygge landet, ikke selge det. De statlige selskapene bidrar med store inntekter som er med på å finansiere velferden vår. Næringsministeren budsjetterer selv med inntekter på 12,5 mrd. kr i utbytte til statsselskaper for neste år. Vi mener et strategisk statlig eierskap spiller en viktig rolle når det gjelder å skape nye arbeidsplasser, styrke innovasjonen og konkurransekraften i hele landet, og at de har en viktig rolle i omstillingen vi nå er inne i. 
Telenor og Kongsberg Gruppen er bl.a. sentrale i initiativet om et toppindustrisenter. Telenor har også bidratt til en lab for kunstig intelligens på NTNU, og langsiktig statlig kapital gir trygghet for omstilling og positive ringvirkninger for næringslivet. De to nevnte selskapene ønsker regjeringen å selge oss ned i. 
I framtiden vil vi trenge flere nye bedrifter som vokser seg store og skaper et betydelig antall nye arbeidsplasser. På verst tenkelige tidspunkt foreslår regjeringen dramatiske endringer i Investinor, som vil føre til et tørt venture-marked for norske innovasjoner. På næringskomiteens høring var partene samstemte om at Investinor var avgjørende for å sikre vekstmuligheter for nye norske selskap. Vi har ikke hørt partene så samstemt siden de ba om utvidede permitteringsregler. Da tok det også sin tid, men regjeringen snudde til slutt. 
Vil regjeringen nå legge til side sine ideologiske skylapper og innse hvor viktig statlig kapital er for å legge til rette for omstilling og ny vekst i Norge? 
",Else-May Norderhus,Arbeiderpartiet,2016-10-26,2016-10-26
812,2016-2017,"Vi er eit havfolk. Det var ressursane i havet som trekte folk hit for 20 000 år sidan. Det var ressursane i havet som bygde landet, som skapte moglegheiter og velferd for alle. Uansett korleis framtida til Noreg blir, kjem havet til å stå i sentrum. 
To prinsipp har stått sentralt i forvaltinga av havet. Det første er allmenningen, at ingen eig havet, det skal eigast i fellesskap. Det andre er haustingsretten, at nærleik til ressursane i havet gir rett til å hauste av det. Dette inneber at ingen privatperson kan eige retten til å hauste av havet, og at ingen langt borte frå kan nekte folk på yttersida av Senja å hauste av havet som ligg rett utanfor stuevindauga deira. Desse prinsippa har vore avgjerande for norsk vekst og velstand gjennom tusenvis av år. Det har vore viktig når aktørar utanfrå har forsøkt å skaffe kontroll over våre ressursar. Det har vore viktig når Noreg har hevda suverenitet over våre enorme havområde, og det har sikra rettferdig fordeling av ressursane, der ingen enkeltpersonar eller selskap har gjort seg rike på andre sin kostnad, det har kome havfolket og fellesskapet til gode. 
I dag er desse prinsippa nedfelte i havressursloven og deltakarloven, men vi kan trekkje ein lang tradisjon heilt tilbake frå Magnus Lagabøte si lovgiving til i dag. Likevel blir prinsippa utfordra, både allemannseiget og haustingsretten. Så mitt spørsmål går til fiskeriminister Sandberg: Kva gjer statsråden for at desse prinsippa blir følgde og vidareførte? 
",Torgeir Knag Fylkesnes,Sosialistisk Venstreparti,2016-10-26,2016-10-26
813,2016-2017,"Mitt spørsmål går til samferdselsministeren. 
I henhold til Parisavtalen er våre forpliktelser at vi skal redusere våre klimagassutslipp med 40 pst. innen 2030. Vi ønsker enighet med EU om hvordan vi skal få dette til, og det er ingen tvil om at en stor del av utslippskuttene må komme i transportsektoren. Da er ny organisering viktig. Venstre har vært en pådriver for å organisere kollektivtrafikken i Oslo og Akershus bedre gjennom de siste 15 årene, og det har vært en stor suksess. Det er avgjørende at jernbanereformen får den nødvendige kvalitet, men det handler også om ressurser. Statsråden har tidligere i en spørretime uttalt at enigheten mellom Venstre, Kristelig Folkeparti og regjeringspartiene har gitt store økninger til jernbanesektoren og kollektivtrafikken i de foregående årene. Det har vært riktig og viktig og er også et viktig gjennomslag for Venstre. 
Når vi ser på årets budsjett, kutter regjeringen i sitt forslag kollektivtransporten med ca. 300 mill. kr og tilskuddet til gang- og sykkelvei med 62,5 mill. kr. Arbeidet med å ta igjen vedlikeholdsetterslepet på jernbanen stopper opp fordi regjeringen kutter jernbanevedlikeholdet med nesten 400 mill. kr. Samtidig gis det avgiftslettelser til de tradisjonelle fossile bilene på 900 mill. kr. Hvordan mener statsråden at man med dette budsjettforslaget tar et stort steg for å nå klimamålene i 2030 – det første året etter at Parisavtalen ble undertegnet? 
",Ola Elvestuen,Venstre,2016-10-26,2016-10-26
814,2016-2017,"Eg har eit spørsmål til næringsministeren. 
Regjeringa sin næringspolitikk er først og fremst ikkje å ha ein næringspolitikk. Ordningar som er retta inn mot enkeltnæringar, vert systematisk kutta, næringspolitikken skal nøytraliserast. 
Noreg har ein betydeleg industri og forsking knytt til romfart og romverksemd. Dette er framtidsretta høgteknologiske arbeidsplassar. Romindustrien omset for 7 mrd. kr i året. Noreg har eit godt utgangspunkt for å utvikla dette vidare. 
For å utløysa vekst er det to ting som er viktig, bl.a. bidreg Noreg til dei frivillige programma i den europeiske romfartsorganisasjonen ESA. Dette gjev norske bedrifter, norsk industri, kontraktar og oppdrag. Næringsministeren sitt svar til industrien er å føreslå eit kutt på 70 pst. i Noregs deltaking i programma. 
Det andre tiltaket er nasjonale følgjemidlar. Dei er avgjerande for at norsk romfartsindustri kan delta i den internasjonale konkurransen. Næringsministeren sitt svar er å føreslå å kutta 40 pst. i desse midlane til neste år. 
Det er slik at for kvar krone staten puttar inn, får industrien 5 kr i retur. Ein slik politikk for å byggja norsk industri og kompetanse liker Senterpartiet. Det gjer tydelegvis ikkje Høgre og Framstegspartiet. For det er ikkje tvil: Med opne auge legg regjeringa ned lønsame høgteknologiske arbeidsplassar i Noreg. Det kan vera i Nammo, i Kongsberg Gruppen eller i ei rekkje bedrifter rundt om i landet. 
Mitt spørsmål til næringsministeren er: Kan næringsministeren forklara kvifor det er så viktig for ho å byggja ned norsk romfartsnæring?",Geir Pollestad,Senterpartiet,2016-10-26,2016-10-26
815,2016-2017,"Mitt spørsmål går til samferdselsministeren. 

I 2030 vil det bo ca. tre millioner innbyggere i de åtte østlandsfylkene – en vekst på nesten 22 pst., ca. en halv million flere mennesker enn i dag. I Østfold, Akershus og Oslo vil det være om lag to millioner innbyggere i 2040, mot under 1,5 million i dag. Vi blir en halv million flere innbyggere bare i løpet av 25 år. 

Befolkningsvekst er hovedutfordringen for hele det sentrale østlandsområdet. I denne regionen har man lyktes med en betydelig kollektivvekst de senere årene, men i følge Statens vegvesen vil biltrafikken også øke markant dersom det ikke tas grep. Det viser at en kursendring er nødvendig, ikke bare for regionen, men også for å oppnå nasjonale mål om klima, transport, dyrka mark og naturmangfold. Først og fremst handler det om framkommelighet. Det handler om folks hverdagsreiser. Det handler om alle som skal til og fra jobb hver eneste dag. Dersom vi ikke dimensjonerer transportsystemet i tråd med prognosene, blir det rett og slett for trangt om plassen. 

Generell økonomisk vekst, økt bilhold og økt arbeidspendling vil øke presset på transportsystemet. Da må vi satse på både vei, kollektiv og ikke minst planlegging av nye prosjekt – og nøkkelen er toget. Gjennom intercity-satsingen skal de reisende få et bedre togtilbud med kortere reisetider og flere avganger. Intercity-satsingen og utbygging av dobbeltspor på jernbanen i de tettest befolkede områdene skal bidra til å møte framtidens transportbehov på en klimavennlig og kundevennlig måte. 

Intercity-strekningene mellom Oslo og Hamar og Tønsberg og Fredrikstad skal være ferdig utbygd innen 2024. Utbyggingen skal videreføres til Lillehammer, Skien og Halden i 2030. Kan statsråden garantere at tidsplanen for intercity-utbyggingen holdes slik Stortinget har bestemt? 
",Hans Fredrik Grøvan,Kristelig Folkeparti,2016-10-26,2016-10-26
816,2016-2017,"Jeg har et spørsmål til samferdselsministeren. 

Samferdselsministeren møter mange kritiske røster om dagen til prestisjeprosjektet sitt, den såkalte jernbanereformen. Men noen er iallfall fornøyd, og det er rådgivnings- og konsulentbransjen, som nå håver inn millioner på det som skjer. Vi får et nytt direktorat, Jernbanedirektoratet. Vi får et nytt foretak – i all enkelhet Jernbaneinfrastrukturforetaket, som skal forkortes Bane NOR SF, og for å unngå misforståelser ser jeg at departementet nå bruker begrepet «Jernbaneinfrastrukturforetaket Bane NOR SF». NSB splittes opp, vi får et nytt materiellselskap, vi får et nytt vedlikeholdsselskap, vi får et nytt billetteringsselskap – med nye direktører, med nye styrer og tilhørende styrehonorarer. 

Dette koster penger – mye penger – og det framkommer også av statsbudsjettet. Hvis vi summerer det som står i statsbudsjettet og det som nå skjer i NSB, vil det antakeligvis bare i 2017 brukes i størrelsesorden 500 mill. kr – jeg gjentar 500 mill. kr – bare i direkte kostnader til jernbanereformen, og det før reformen har trådt i kraft. Så spørsmålet mitt er rett og slett: Kan samferdselsministeren redegjøre for hva jernbanereformen koster å implementere? 
",Sverre Myrli,Arbeiderpartiet,2016-10-26,2016-10-26
817,2016-2017,"Kommunene har lyttet til statens bønn om å ta imot flere enslige mindreårige og har sagt seg villige til å bosette 3 000. Men IMDi har nå bare 1 500 de ønsker å bosette. Mange kommuner som har inngått avtaler om bosetting, etablert egnede boenheter og ansatt fagpersonell for å følge opp barna, får nå beskjed om at det ikke er behov for å bosette enslige mindreårige likevel. Kommunene må dermed dekke etablerings- og avviklingskostnader på tross av forventningene.
Hvordan vil statsråden følge opp disse kommunene?",Anne Tingelstad Wøien,Senterpartiet,2016-10-20,2016-11-09
818,2016-2017,"Når elever faller fra i videregående skole, prøver ofte rådgivere sammen med Nav å få dem inn i arbeidsmarkedstiltak. I Oslo er Nav til stede på to videregående skoler i et forsøk på å videreutvikle dette. Men fra 1. januar i år ble reglene endret slik at det ikke lenger kan gis tiltakspenger til dem under 18 år. Dette innskrenker kraftig mulighetene til å følge opp elever som er falt fra og få dem inn i tiltak og arbeid.
Vil statsråden vurdere den nevnte endringen i reglene på nytt for å unngå at ungdom havner i passivitet?",Jan Bøhler,Arbeiderpartiet,2016-10-20,2016-10-26
819,2016-2017,"Ved Kroktjenn i Krødsherad kommune foregår det nå en større hogst i et nasjonalt verneverdig område. Området består av flere kjerneområder, og det er funnet naturverdier av nasjonal betydning. Halvparten av våre utrydningstruede planter og dyr lever i skogen. Derfor vedtok Stortinget i vår at 10 pst. av skogene skal vernes.
Når vil statsråden gripe inn og sikre vern av dette nasjonalt verdifulle skogsområdet?",Heikki Eidsvoll Holmås,Sosialistisk Venstreparti,2016-10-20,2016-10-26
820,2016-2017,"Regjeringen har satt seg mål om at 90 pst. av husstandene innen 2020 skal ha tilbud om minst 100 Mbit/s basert på kommersiell utbygging av markedet samt at det skal være enkelt å bygge. Videre sier regjeringen at gode ekomnett skal være en konkurransefordel for næringslivet over hele landet. I statsbudsjettet for 2017 foreslås det bevilget 93,7 millioner kroner til NKOM for å bidra ved utbygging i ikke-kommersielle områder. Det kom inn søknader for 465 millioner kroner i 2016.
Hvordan har statsråden tenkt å nå regjeringens mål?",Anne Tingelstad Wøien,Senterpartiet,2016-10-20,2016-10-26
821,2016-2017,"Osloregionen, Bergensregionen, Trondheimsregionen, Nord-Jæren, Kristiansandregionen, Buskerudbyen, Grenland, Nedre Glommaregionen og Tromsø skal få bymiljøavtaler med utgangspunkt i nullvekstmålet i Klimaforliket og Nasjonal transportplan 2014-2023: 'Veksten i persontransport i storbyområdene skal tas med kollektivtransport, sykkel og gange'.
Er dette nedfelt som en ufravikelig og overordnet føring når Statens vegvesen forhandler om helhetlige bymiljøavtaler med regionene?",Rasmus Hansson,Miljøpartiet De Grønne,2016-10-20,2016-10-26
822,2016-2017,"Mitt spørsmål går til arbeids- og sosialministeren. 

Forskjellene mellom folk øker under denne regjeringa. I den tidligere nevnte interpellasjonsdebatten med finansministeren 31. mai sa finansministeren: 

«For det første er det ikke økende forskjeller i Norge. Jeg vil bare tilbakevise den påstanden.» 

Senere måtte finansministeren gå tilbake på det i svar på skriftlig spørsmål fra meg. 

I trontaledebatten nå i oktober sa statsministeren: 

«Det er altså ikke sånn at det dokumenteres at disse forskjellene øker.» 

Men stadig flere nordmenn er avhengig av sosialhjelp. Inntektsforskjellene øker, formuesforskjellene øker, Gini-koeffisienten viser at forskjellene øker, og arbeidsledigheten er rekordhøy. Alt dette er dokumentert av troverdige instanser som Nav, Statistisk sentralbyrå og Arbeidskraftundersøkelsen – til og med av Finansdepartementet. Sist i rekka er det tidligere omtalte dokumentet som ble lagt fram mandag av Statistisk sentralbyrå. 

I tillegg til de økte inntekts- og formuesforskjellene øker forskjellene fordi regjeringa de siste årene har innført ny skatt på sluttvederlag, har økt karantenetida for dagpenger fra åtte til tolv uker, har kuttet i lønnsgarantiordningen, har fjernet feriepengene til arbeidsløse, har skattlagt pendlerfradraget, har kuttet i barnetillegget for uføre og har kuttet i bilordningen for bevegelseshemmede. 

Ingenting av dette kan unnskyldes med lave oljeinntekter. Det handler om regjeringas egne valg. Hvorfor synes regjeringa at det er riktig å øke forskjellene mellom folk? 
",Dag Terje Andersen,Arbeiderpartiet,2016-10-19,2016-10-19
823,2016-2017,"Mitt spørsmål går til finansministeren. 

Nå har beviset kommet. Regjeringen har rigget skattesystemet for økt ulikhet. Det er ikke så overraskende, for vi har gjennom hele perioden sett en regjering som har vært opptatt av å fjerne skatt eller redusere skatt på det som de rikeste henter sine penger fra, formue og arv, mens den har gjennomført ubetydelige skattekutt på vanlige folks inntekter. 

Men nå har Finansdepartementet vært så vennlig, på spørsmål fra SVs stortingsgruppe, å regne på fordelingseffekten av Siv Jensens tre første budsjetter og skatteopplegget der, og fasiten er helt klar: De superrike er Siv Jensens skattevinnere. De topp 0,1 pst. blant oss, 4 200 mennesker, har i snitt fått 221 000 kr i redusert skatt av Siv Jensen. De 50 pst. med minst, 2,1 millioner mennesker, har i snitt fått 1 900 kr i redusert skatt av Siv Jensen. Det er grovt urettferdig. Det viser en regjering som er ytterliggående i sin vilje til å gjøre de rike rikere. Siv Jensen øser ut penger til de rikeste, vanlige folk får fint lite, mens fattige og syke må være med på å betale for de rikes skattefest gjennom en rekke smålige kutt i statsbudsjettet, og det kommer fra et parti som har hatt slagordet «For folk flest». Fremskrittspartiet burde vært anmeldt for brudd på markedsføringsloven. 

Pensjonister får mindre å leve av, med hilsen Fremskrittspartiet. Kronikere med behov for fysioterapi får en egenandel som svir, med hilsen Fremskrittspartiet. Folk som må slutte i jobben, får skattesmell, med hilsen Fremskrittspartiet. Uføre med barn får mindre å leve av, med hilsen Fremskrittspartiet. Milliardærer får tidenes skattefest, med hilsen Fremskrittspartiet. 

Hvorfor er Siv Jensen mer opptatt av Høyres velgere enn av sine egne?",Audun Lysbakken,Sosialistisk Venstreparti,2016-10-19,2016-10-19
824,2016-2017,"Mitt spørsmål går til statsråd Vik Aspaker, som er ansvarlig for europasaker. 

Regjeringens forslag til budsjett for 2017 innebærer dramatisk kutt i Norges deltakelse i de frivillige programmene i Den europeiske romfartsorganisasjon, ESA – vi snakker altså om romfartsorganisasjonen ESA. Bevilgningen foreslås redusert med rundt 70 pst. fra 2016 og vil dermed bety en kraftig nedbygging av norsk romforskning. At kuttet vil gi negative ringvirkninger i ulike forsknings- og utviklingsmiljø, er åpenbart for meg. Det fikk vi ettertrykkelig høre og sannsynliggjort fra flere under gårsdagens budsjetthøring i næringskomiteen. 

I innspillene som vi har fått, er det lagt vekt på at programmene har vært og er viktige i utviklingen av tjenester og industri, i tillegg til forskning og høyere utdanning. Jeg legger vekt på at romforskningen er en innovativ og internasjonal næringsaktivitet som også bidrar til at Norge kan løse viktige nasjonale oppgaver knyttet til suverenitetsutøvelse, havovervåkning og kommunikasjon i nordområdene. Jeg antar også at denne internasjonale forskningen har gitt Norge tilgang på mye kompetanse utenfor Norges grenser. Dette er en ressurskrevende forskning, og jeg vil tro at jo flere land som bidrar, jo større er muligheten for å lykkes med gode prosjekt. 

Jeg er overbevist om at regjeringens forslag er et feilgrep, og spørsmålet til statsråden fra meg blir da: Hvilke konsekvenser vil en reduksjon av ESA-investeringer og følgemidler ha for forskning og næringsutvikling på dette området?",Pål Farstad,Venstre,2016-10-19,2016-10-19
825,2016-2017,"På TV2 søndag kveld kunne vi høre om Laila Furubotn, som jobber i en barnehage i Masfjorden. Hun er frivillig i brannvesenet, og hun hadde fått dagskurs for å takle situasjoner med pågående livstruende vold. Grunnen var erfaring med og frykt for at politiet ikke kommer når det er akutt krise. Så da er det barnehageansatte Furubotn, som er frivillig i brannvesenet, som skal løse det når det er akutt vold i Masfjorden. 

På statsbudsjettdagen ble en drosjesjåfør i Kongsberg slått med en colaflaske i ansiktet. Kollegaer ringte da til politiet og spurte om de kunne komme og hjelpe til, men svaret var: Det har vi ikke kapasitet til, så dere får klare dere selv. Vi kunne lese i sommer at det var noen som fant en død person i Høyanger, og politiet sa: Kan dere ikke sende et bilde med mobiltelefon? I Stavanger kunne ikke politiet komme på grunn av trussel om vold. I mitt fylke har vi sett en rekke oppslag, bl.a. i Hamar Arbeiderblad: «Sak lå urørt i to år hos politiet.» På grunn av pengemangel hadde de ikke kunnet ansette jurister. Planen var å ansette tre jurister i år, men det kunne man ikke på grunn av pengemangel. Personen slapp da fengselsstraff. 

Justisministeren er ikke her, men finansministeren har ansvar for finansiering og bevilgninger til det norske politiet. Vi har nå sett krise på krise rundt omkring i norsk politi og dårligere og dårligere lokal beredskap. Hva vil finansministeren svare på dette? Er finansministeren fornøyd med den situasjonen vi nå ser i norsk politi, og mener hun at norsk politi har god nok finansiering? 
",Trygve Slagsvold Vedum,Senterpartiet,2016-10-19,2016-10-19
826,2016-2017,"Mitt spørsmål går til arbeids- og sosialministeren. 

Som det har vært henvist til tidligere i spørretimen, kom det for et par dager siden ut en rapport om økonomi og levekår for ulike lavinntektsgrupper. Den omhandler perioden fram til 2014, slik det har vært nevnt. Det er statsråden som har bestilt denne rapporten, og da må vi regne med at man bestiller en rapport for å se på resultatene og foreslå noen virkemidler for å hindre at grupper forblir lavinntektsgrupper over tid. 

Jeg har lyst til å sitere fra rapporten, siden noen tydeligvis ikke helt har fått med seg hva den sier: 

«Utviklingen etter 2001 var relativt stabil med små endringer i andelen personer med vedvarende lavinntekt fram til 2011. Etter dette» – og da er det fram til 2014 – «har det vært en klar økning i andelen personer med vedvarende lavinntekt.» 

Jeg regner med at noen hver må spørre seg selv om hva som gikk galt i disse årene. 

Det som er veldig interessant, er å se hvilke grupper denne rapporten peker på som vedvarende lavinntektsgrupper. Det er ikke minst de aleneboende minstepensjonistene, det er en del innvandrergrupper, og det er en del barnefamilier. Derfor er jeg veldig glad for at Kristelig Folkeparti har fått gjennomslag for økt pensjon til de aleneboende minstepensjonistene i årets budsjett, og at vi har sørget for at mange barn og foreldre – ikke minst – får en lavere foreldrebetaling i barnehage hvis de har lav inntekt. 

Mitt spørsmål er: Mener statsråden at dette er en rapport som skal bidra til at forskjellene blir mindre i det norske samfunnet – nå ser jeg ikke på skattesystemet, men på overføringssystemet – og hva vil statsråden gjøre med rapporten, og følge opp overfor Stortinget?",Hans Olav Syversen,Kristelig Folkeparti,2016-10-19,2016-10-19
827,2016-2017,"Mitt spørsmål går til finansministeren. 

Denne våren hadde vi en debatt i Stortinget om økende forskjeller. Da uttalte finansministeren: 

«For det første er det ikke økende forskjeller i Norge. Jeg vil bare tilbakevise den påstanden.» 

Etter at vi stilte skriftlig spørsmål om finansministerens uttalelser, måtte hun imidlertid innrømme at forskjellene øker. Denne uken presenterte SSB en rapport som viser både at inntektsforskjellene øker, at andelen med lavinntekt øker og at andelen med vedvarende lavinntekt øker. Det blir altså større forskjeller mellom folk og flere fattige. 

Det viktigste økonomiske skillet går mellom dem som er innenfor og dem som er utenfor arbeidsmarkedet. Nå er sysselsettingsandelen den laveste på 20 år, og det skapes nesten ikke jobber i privat sektor. Det bidrar til økte forskjeller. 

Et annet omfordelende virkemiddel er skatt. På fire budsjetter har regjeringen kuttet skattene med nesten 25 mrd. kr og økt avgiftene med 3,3 mrd. kr. Sist fredag kunne TV 2 avsløre fordelingsprofilen etter tre år med Høyre–Fremskrittsparti-regjering: Mens landets rikeste får 1 800 kr om dagen i skattekutt, får folk flest noen kronestykker. Det bidrar også til å øke forskjeller. 

Så har vi et tredje omfordelende virkemiddel, og det er innretningen på statsbudsjettet. Her har regjeringen bl.a. kuttet i barnetillegget for uføre, bilordningen for bevegelseshemmede, innført skatt på sluttvederlag og fjernet feriepengene til de arbeidsløse. For neste år foreslår regjeringen kutt i støtte for multihandikappede, uføre og kronisk syke. Det bidrar også til å øke forskjeller. 

Mitt spørsmål er: Er finansministeren bekymret for politikken der forskjellene øker, og i så fall hvorfor har regjeringen gjennom hele perioden ført en politikk som bidrar til å øke forskjellene? 
",Marianne Marthinsen,Arbeiderpartiet,2016-10-19,2016-10-19
828,2016-2017,"28. mai i år vedtok medlemslandene i WHO et mål om at hepatitt C skal utryddes innen 2030. Helse- og omsorgsdepartementet har lagt fram en nasjonal strategi mot hepatittinfeksjoner. Både fra sykehushold og brukerorganisasjoner på rusfeltet har det kommet kritikk av at den nasjonale strategien både opererer med feil tall på nysmitte, og at Norge ikke følger opp forpliktelsene overfor WHO med å utrydde hepatitt C i Norge innen 2030.
Mener statsråden at den nasjonale strategien mot hepatittinfeksjoner vil utrydde hepatitt i Norge innen 2030?",Ketil Kjenseth,Venstre,2016-10-19,2016-10-26
829,2016-2017,"Fylkesmannen i Vestfold ynskjer klarare retningsliner for bruk av tvang og makt mot små barn i barnehagar. I ein reportasje i Aftenposten kjem det fram døme der barn har blitt stengde inne på bad med sløkt lys, blitt fastsette i bøylestol mot sin vilje som «straff», og bruk av bleie mot barnet sin vilje.
Korleis vurderer statsråden denne situasjonen, og kva vil regjeringa gjere for å hindre bruk av tvang og makt mot barn i norske barnehagar og sikre at både barn og foreldre kan vere trygge på tilbodet?
",Kjersti Toppe,Senterpartiet,2016-10-18,2016-11-09
830,2016-2017,"Storbritannia varsler at de går ut av EU-samarbeidet. Det innebærer at de også går ut av EØS-delen av det indre marked. Ifølge artikkel 127 i EØS-avtalen skal en avtalepart gi minst 12 måneders varsel. Den britiske statsministeren har varslet at de iverksetter § 50 i EU-traktaten i mars 2017. Avviklingen av rettigheter og forpliktelser i EU og EØS bør være mest mulig identiske. Forhandlingene bør da skje parallelt eller i samarbeid mellom EFTA-landene og EU-landene.
Har regjeringen tatt dette opp med kommisjonen og Storbritannia?",Svein Roald Hansen,Arbeiderpartiet,2016-10-17,2016-10-26
831,2016-2017,"250 000 brukere kunne hatt et internettilbud med en langt høyere kapasitet enn hva tilfellet er i dag om man kunne tatt i bruk de basestasjonene som allerede er bygd, ifølge TV2. Hidra utenfor Flekkefjord og Askøy er to eksempler hvor befolkningen blir nødt til å vente i inntil tre år på grunn av det regulatoriske regimet som krever tre års varslingstid.
Hva vil statsråden foreta seg for å bidra til at utbygd bredbåndskapasitet kan tas i bruk raskest mulig til befolkningens beste?",Hans Fredrik Grøvan,Kristelig Folkeparti,2016-10-14,2016-10-26
832,2016-2017,"Da Norge tok inn EUs direktiv, ble det gjort et anslag på kostnad hvor vi nå har et etterslep på 300 millioner kroner og ett år igjen av planarbeidet. Stortinget gjorde et enstemmig vedtak om å innføre vanndirektivet og innlemmelse i EØS-avtalen med finansieringsbehovet og den finansieringen som ble anslått i regjeringsproposisjonen. 
Hvordan vil regjeringen oppnå målene i EUs vanndirektiv uten å gi de nødvendige midlene til det lokale arbeidet?",Rasmus Hansson,Miljøpartiet De Grønne,2016-10-13,2016-10-19
833,2016-2017,"Etter brannen på Scandinavian Star i 1990 ble Erik Mørk Andersen utpekt som gjerningsmann av politiet, og i St.meld. nr. 63 for 1991-92: 'Det anses som overveiende sannsynlig at brannen ble anstiftet av en passasjer som selv omkom', jf. side 1, på side 14 er han identifisert. På Scandinavian Star-pressekonferansen 9. august sa politiet i Oslo at de 'vil understreke at det heller ikke foreligger bevismessig grunnlag verken da eller nå for å utpeke han som gjerningsmann'.
Vil regjeringen etter dette gi Andersens familie en beklagelse?",Jan Bøhler,Arbeiderpartiet,2016-10-13,2016-10-19
834,2016-2017,"Sjukehusstreiken blir av fleire omtalt som ei total tillitskrise. Tvungen lønsnemnd løyser ikkje dette grunnleggande problemet. Strid og konflikt påverkar arbeidsmiljøet og er ein trussel for pasienttryggleiken ved sjukehusa våre. Helsedirektoratet har i ein nyleg nasjonal undersøking påvist dårlege samarbeidsklima ved svært mange norske sjukehus og sjukehusavdelingar. Det trengs derfor handling. 
Kva vil regjeringa gjere konkret for å løyse opp i tillitskrisa som konflikten er eit resultat av?",Kjersti Toppe,Senterpartiet,2016-10-13,2016-10-19
835,2016-2017,"Søkingen til mange studier og linjer er fortsatt kjønnsdelte, og utdanningsvalgene tradisjonelle. Få menn utdanner seg innen de store helse- og omsorgsyrkene og flere pedagogiske fag og få kvinner innen noen av de teknologiske og matematisk-naturvitenskapelige fagene. Kjønnsdelingen er også tydelig i videregående opplæring. Dette påvirker det fremtidige arbeidslivet da grunnlaget legges i skole og utdanning.
Hva er statsrådens løsninger for mer likestilling og bedre kjønnssammensetning i studier og arbeidsliv?",Trond Giske,Arbeiderpartiet,2016-10-13,2016-10-19
836,2016-2017,"I forbindelse med behandlingen av likestillingsmeldingen fattet Stortinget et vedtak der Stortinget ber regjeringen opprette et eget trepartssamarbeid for økt likestilling med partene i arbeidslivet. 
Kan statsråden gjøre rede for regjeringens arbeid med oppfølging av dette vedtaket?",Geir Jørgen Bekkevold,Kristelig Folkeparti,2016-10-13,2016-10-19
837,2016-2017,"Denne regjeringa gjekk til val på å snakka om gjennomføringskraft, og etter tre år er ein del av biletet dette: Det som vart framstilt som eit heilt unikt, spesielt og viktig beredskapselement på Statsministerens kontor, har vorte redusert til eit sekretariat for regjeringas sikkerheitsutval. Forsvar og politi klarer ikkje å samarbeida i spørsmålet om maritim kontraterror. Politiet skal få helikopter, men truleg ikkje før i 2019, altså seks år etter at Erna Solberg overtok. 

Det finst fortsatt ikkje ein heilskapleg plan for regionale trenings- og beredskapssenter, sånn at ein får opp kompetansen i alle delar av landet. Nasjonalt beredskapssenter for politiet – dette er ikkje i nærleiken av å vera klart. Når det gjeld dette siste, har statsministeren og regjeringa forkasta Alnabru som lokalisering – trass i regjeringa sjølv hausten 2014 annonserte i sine budsjettdokument at «gjeldende byggeprogram kan innpasses på Alnabru». 

No greier dei likevel ut Grønmo og Taraldrud, og eg er ikkje lenger så oppteken av kor ein byggjer dette nasjonale beredskapssenteret, så lenge det berre vert bygd og ein faktisk klarer å oppretthalda ei anstendig framdrift. No er løftet i budsjettet at det skal koma ei avklaring om stad denne hausten, noko som betyr at pengar til bygging truleg ikkje vil finnast før tidlegast etter valet i 2017. 

Spørsmålet mitt er: Kva synest statsministeren sjølv om si eiga gjennomføringskraft?",Hadia Tajik,Arbeiderpartiet,2016-10-12,2016-10-12
838,2016-2017,"Forskjellene øker i Norge, og denne regjeringen heier den utviklingen fram. Regjeringen tar fra fattige og syke, fra folk som har det vanskelig, og så gir den rundhåndet til dem som har mest og har det best. Listen over smålige og usosiale kutt i dette statsbudsjettet er lang. Det er mange som rammes. Det er uføre forsørgere, det er kronikere, det er funksjonshemmede, barnefamilier på asylmottak, folk som mister jobben osv. Disse smålige kuttene gjennomføres i en situasjon hvor regjeringen bruker hemningsløst mye oljepenger, og hvor skattekuttene nå passerer 20 mrd. kr. I dette budsjettet får de aller rikeste i Norge nok en gang milde gaver fra regjeringen, som gjør at formuene deres kan vokse seg enda litt større. 

Det sprer nok glede, tenker jeg, blant folk som har det tøft, at de kan få være med på dette spleiselaget for de rikeste. Kronikere kan bidra med høyere egenandel på fysioterapi, 250 utviklingshemmede eller andre kan bidra med å miste de varig tilrettelagte arbeidsplassene sine, uføre foreldre kan stramme livreimen for barna sine enda litt mer, og folk som har mistet jobben, får lov til å skatte av sluttavtalen sin – alt dette for å bidra til den nødvendige dugnaden for de rike. 

Jeg lurer på om statsministeren, nå som denne listen over kutt begynner å bli klar og tydelig, har noen beskjed til fattige mennesker og syke mennesker som får det tøffere pga. hennes budsjett. Vil hun f.eks. takke dem for det sjenerøse bidraget de nå gir til det spleiselaget for de rikeste som statsministeren har satt i gang?",Audun Lysbakken,Sosialistisk Venstreparti,2016-10-12,2016-10-12
839,2016-2017,"I samarbeidsavtalen som regjeringa har bl.a. med Venstre, har vi et eget punkt – 4 d – som handler om barnefattigdom. Det er snakk om mange tiltak, men et av de viktigste og mest spesifikke er differensiering av foreldrebetaling i SFO og barnehage. 

I 2014 la regjeringa fram et forslag til budsjett som jeg tror også regjeringa innrømmet var dårlig på mange av de sosiale grepene, så vi brukte nok det meste av vår energi på å reversere de kuttene regjeringa hadde foreslått. I 2015 fikk vi inn gratis kjernetid for lavinntektsfamilier til fire- og femåringer i barnehage og differensiert oppholdsbetaling. I 2016 fikk vi i budsjettforhandlingene inn gratis kjernetid i barnehage for treåringer, og vi fikk til forsøk med gratis deltidsplasser i SFO. Planen og avtalen var at vi i 2017 skulle få inntektsdifferensiering også på SFO – eller AKS, som det heter i Oslo. Det vi ser ligger i budsjettet, er et løfte om å få det på plass. Nå er det bare en modell og ingen penger. 

Spørsmålet mitt til statsministeren er: Dette er punkt 4 d i samarbeidsavtalen. Syns statsministeren egentlig ikke det er så bra eller viktig, sånn at det er Venstre som skal kjempe inn penger til hele det punktet i alle budsjettene, hver eneste gang?",Trine Skei Grande,Venstre,2016-10-12,2016-10-12
840,2016-2017,"Vi er midt i en stor togstreik som berører tusenvis av mennesker, særlig i østlandsområdet. Lokførerne vil ha trygghet for god og sikker utdanning, uansett hva slags togselskap som kjører på linja. Jeg skal ikke be statsministeren kommentere selve streiken, men jeg har lyst til å påpeke at den bl.a. er et resultat av en utrygghet som skapes av den byråkratisering og konkurranseutsetting som regjeringen nå legger opp til på norsk jernbane. Gjennom oppretting av Bane NOR, et nytt jernbanedirektorat og tre nye statlige selskap bidrar regjeringen til å byråkratisere norsk jernbane. Samtidig strippes NSB for materiell og for billettsystem. De tre nye selskapene skal ta seg av det. Med andre ord: NSB svekkes kraftig, og alt legges til rette for at kinesiske, nederlandske og svenske togselskap skal konkurrere på norsk jernbane. Før en eneste endring er gjennomført, har det blitt brukt over 175 mill. kr bare til eksterne konsulenter på å klargjøre selve omorganiseringen. Men utfordringen for norsk jernbane handler ikke om organisering. En konkurranseutsetting løser ingen av de store utfordringene i norsk jernbane. Ikke blir det billigere billetter, ikke blir det flere dobbeltspor og ikke blir det mer presise tog. Så spørsmålet er egentlig: Hvorfor skal man prøve å fikse noe som ikke er ødelagt? Hva har regjeringen egentlig tenkt å oppnå med denne byråkratiseringen av norsk jernbane, utenom å strippe NSB for oppgaver, utenom å opprette en rekke nye selskap, utenom å skape utrygghet blant de ansatte og utenom å få et nytt direktørsjikt som får enda høyere lønn?",Marit Arnstad,Senterpartiet,2016-10-12,2016-10-12
841,2016-2017,"Eg har registrert at statsministeren og regjeringa den siste tida har løfta fram tidleg innsats i skulen. Det er Kristeleg Folkeparti glad for. Kristeleg Folkeparti har prioritert tidleg innsats. Me har fått gjennomslag for 1 700 fleire lærarar i 1., 2., 3. og 4. klasse. Det som er utfordringa, er at blir budsjettforslaget til regjeringa vedtatt utan endringar, vil 600 av desse forsvinne til neste år. 

Utdanningsforbundet har sagt at fleire lærarar er den viktigaste saka for dei. Lærarar rundt om i heile landet peikar på at dei ikkje får nok tid til kvar enkelt elev. Me har i dag 37 000 elevar som får spesialundervising. Det er ikkje noko mål å kutte i spesialundervisinga, men det er eit mål å redusere behovet for spesialundervising. Me veit at lykkast me med å få fleire lærarar i skulen, er dette det mest målretta tiltaket for dei sårbare elevane. Ja, det er det tiltaket som treffer best dei som treng det mest i skulen. Det å få fleire lærarar gjer at me i enkelte klassar kan få to lærarar, eller me kan dele klassen. 

Mitt spørsmål er: Bekymrar det statsministeren at dersom dette budsjettforslaget som no ligg til grunn, blir vedtatt, vil det bli 600 færre lærarar på dei fire lågaste klassetrinna? Det vil òg bli 600 færre lærarar i ungdomsskulen. Utfordringa til statsministeren er: Korleis rimar dette når regjeringa sjølv peikar på nettopp kor viktig det er med tidleg innsats?",Knut Arild Hareide,Kristelig Folkeparti,2016-10-12,2016-10-12
842,2016-2017,"Alt vi skal få til i landet vårt, avhenger av at vi er i arbeid, og at vi har kvalifikasjoner og utdanning til å ta tak i nye jobber, ikke minst med tanke på det teknologiske og grønne skiftet vi står foran. Sammenliknet med andre land er vi bra stilt, men det er en dårlig standard for å sammenlikne med utviklingen i Norge fordi norske utviklingstrekk ikke er lovende. Det handler om et større bilde i arbeidsmarkedet enn det som er resultatet av en fallende oljepris, som har rammet deler av landet vårt. Ledigheten er den høyeste på 20 år. Andelen på arbeidsmarkedet er den laveste på over 20 år, og en tredjedel av befolkningen er ikke i arbeid. Selv om befolkningen vår fortsetter å øke, har det det siste halvannet året blitt 13 000 færre sysselsatte i Norge, 26 000 færre i privat sektor. Særlig bekymringsfull er situasjonen blant de unge. Andelen unge som er sysselsatt, har ikke vært så lav på over ti år. 

Så er det en gruppe som tradisjonelt har ligget høyt i sysselsetting. Det er menn i 30–35-årene, som er i en negativ utvikling. Denne gruppen hadde 5 pst. utenfor arbeidsmarkedet på 1970–1980-tallet. Nå er det tallet over 15 pst. 

Regjeringen forventer samme høye ledighet i 2017 som i 2016. Samtidig kutter de en tiltakspakke som var laget for situasjonen, som altså forventes å fortsette. I budsjettmaterialet beskrives utviklingen med en stadig større andel av befolkningen utenfor arbeid. På side 22 i nasjonalbudsjettet står det: 


«Denne utviklingen ser ut til å fortsette fremover.» 

Det mener jeg minner om passivitet fra regjeringen når det gjelder noen underliggende utviklingstrekk i vårt arbeidsmarked, som er alvorlig – for bærekraften i velferdssystemet vårt, for mennesker, særlig unge mennesker. 

Statsministeren har tidligere uttalt at ledigheten i Norge er lav, og spørsmålet mitt er: Mener statsministeren fortsatt at ledigheten er lav, og har hun en strategi for å snu utviklingen hvor en stadig større andel er utenfor arbeid?",Jonas Gahr Støre,Arbeiderpartiet,2016-10-12,2016-10-12
843,2016-2017,"Justissektoren er langt unna likestillingsmål statsråden sier han vil nå, og situasjonen for kvinner i fengsel er alvorlig. Mens mannlige innsatte blir tilgodesett med flere millioner kroner årlig til soning i Nederland, strupes budsjettene for innsatte i Norge, og rammer kvinnelige innsatte. Arbeiderpartiet kompenserte Bredtveit for den såkalte ABE-reformen i 2016-budsjettet, og har fulgt opp flere av punktene i rapporten om kvinners soningsforhold.
Hva vil statsråden gjøre for å bedre soningen for kvinner i fengsel?",Kari Henriksen,Arbeiderpartiet,2016-10-12,2016-10-19
844,2016-2017,"Eg syner til Innst. 228 S for 2015-2016, vedtak 604; 'Stortinget ber regjeringen utrede utforming og innføring av ekstrapoeng til gutter og jenter som søker på linjer på videregående skoler der det er for eksempel 80 prosent eller mer av det motsatte kjønn, og komme tilbake til Stortinget på egnet måte.'
Kva plan har statsråden for dette?",Gunvor Eldegard,Arbeiderpartiet,2016-10-12,2016-10-19
845,2016-2017,"En samlet opposisjon sørget i vår for å samle seg om en offensiv likestillingspolitikk der regjeringen i likestillingsmeldingen ikke hadde tiltak for å bringe likestillingen videre. 14 av de over 80 forslagene vi fremmet, ble vedtatt og må nå følges opp av regjeringen. Av forslagene som ble vedtatt, var blant annet forslaget om likestillingsvurdering av statsbudsjettet. 
Hvorfor er ikke dette fulgt opp med budsjettet for 2017?",Anette Trettebergstuen,Arbeiderpartiet,2016-10-07,2016-10-19
846,2016-2017,"For to uker siden ble en norsk kvinne nektet innreise til Palestina, fratatt sitt eget pass og satt på glattcelle i 19 timer før hun ble sendt ut av Israel. Hun skulle utføre feltarbeid i forbindelse med sin mastergrad ved NTNU. Det er kun én måned siden en annen norsk kvinne også ble nektet adgang til Palestina på Ben Gurion-flyplassen av israelske myndigheter. Hun skulle på utveksling fra NTNU til Birzeit-universitet ved Ramallah. 
Hva tenker utenriksministeren om denne praksisen, og er det en ny politikk fra Israel overfor norske studenter?

",Audun Otterstad,Arbeiderpartiet,2016-10-06,2016-10-19
847,2016-2017,"I møte med Findus Tønsberg den 28. september i år fikk vi høre at den norske produksjonen av frossengrønnsaker står i fare grunnet svekket konkurranseevne for norske grønnsaker. Grunnen er at importvernet for grønnsaker over tid er betydelig svekket, og at tollsatser på utenlandske grønnsaker er lave. Findus foredler i dag grønnsaker fra en rekke norske produsenter.
Vil statsråden se nærmere på denne saken, og vurdere tiltak som kan styrke konkurranseevnen til de norske grønnsakprodusentene?",Odd Omland,Arbeiderpartiet,2016-10-06,2016-10-12
848,2016-2017,"I en interpellasjon 29. mars spurte jeg hvorfor begrepet organisert kriminalitet er tatt ut av målene i tildelingsbrevet til politiet for 2015 og 2016. Også i skrivet 'Rammer og retningslinjer for etablering av nye politidistrikter' fra Politidirektoratet er begrepet organisert kriminalitet nærmest fraværende. Dette handler ikke bare om ord, men om politiet skal avsette ressurser til å jobbe med de bakenforliggende kriminelle strukturene.
Hvordan vil statsråden sørge for at kampen mot gjenger og organisert kriminalitet blir prioritert framover?",Jan Bøhler,Arbeiderpartiet,2016-10-06,2016-10-12
849,2016-2017,"I statsrådens svar på mitt skriftlige spørsmål nr. 1601 forholder hun seg ikke til flertallsmerknaden i Innstilling 367 S for 2015-2016 jf. Prop. 79 LS for 2015-2016 om omdanningen av Aerospace Industrial Maintenance Norway (AIM).
Kan statsråden bekrefte at ansattes rettigheter og pensjonsordninger, herunder den lukkede ytelsesbaserte pensjonsordningen i Statens pensjonskasse, videreføres i tråd med stortingsflertallets merknad?",Marit Nybakk,Arbeiderpartiet,2016-10-06,2016-10-12
850,2016-2017,"4 av 10 kvinner som soner i norske fengsler, soner sammen med menn. Flere opplever seksuell trakassering fra mannlige innsatte. Ved behandling av likestillingsmeldingen vedtok Stortinget å be regjeringen utrede behovet for egne kvinneavdelinger i flere fengsler og vurdere opprettelse av flere egne kvinnefengseler.
Hvordan har statsråden fulgt opp Stortingets vedtak, er behovet for flere kvinneavdelinger blitt utredet, og vil det bli opprettet flere egne kvinnefengseler?",Kjersti Toppe,Senterpartiet,2016-10-06,2016-10-12
851,2016-2017,"Jenter og kvinner utsettes for grov hets og trusler på sosiale medier. En kjent blogger tok til motmæle mot Mannegruppa Ottars spredning av vitser om voldtekt og mishandling av barn ol, og hvorpå hun mottok trusler. Politiets råd var å ta vekk innlegget om mannegruppa fra bloggen av hensyn til hennes egen sikkerhet. Det er uakseptabelt å kneble jenter og kvinner når de utsettes for trusler. 
Er statsråden fornøyd med at politiets råd er at kvinner ikke skal ytre seg mot ekstrem kvinnefiendtlighet i offentligheten?",Karin Andersen,Sosialistisk Venstreparti,2016-10-05,2016-10-12
852,2016-2017,"Dødssyke barn, som har vært knyttet opp mot barneavdelingene ved sykehusene, går ofte over i et usikkert og fragmentert behandlings- og pleieopplegg etter fylte 18 år. Disse ungdommene som er svært syke, ofte med svært mange komplekse diagnoser, blir sammen med pårørende påført store ekstrabelastninger ved å bli dratt ut av et kjent og trygt behandlings- og pleieopplegg. 
Hvordan kan statsråden sikre at sykehusene sørger for at disse pasientene får et tilbud knyttet opp mot barneavdelingene ved sykehusene?",Freddy de Ruiter,Arbeiderpartiet,2016-10-05,2016-10-12
853,2016-2017,"Regjeringen har nylig revidert retningslinjene for lokalisering av statlige arbeidsplasser. I et svar fra statsråd Anundsen viser han til disse for å forklare hvorfor fellesoppgaver i politiet ikke er vurdert lagt til Politiets fellestjenester i Gran kommune, og begrunner det med at kommunen har et felles arbeidsmarked med Oslo.
Er det regjeringens politikk at pendlerkommuner som Gran diskvalifiseres for å få lokalisert statlige arbeidsplasser?",Rigmor Aasrud,Arbeiderpartiet,2016-10-04,2016-10-12
854,2016-2017,Hvor store er de ekstra utslippsreduksjonene vi får som en følge av klimaloven regjeringen har lagt frem forslag til?,Ingunn Gjerstad,Sosialistisk Venstreparti,2016-10-04,2016-10-12
855,2016-2017,"Vestfold politidistrikt har fått store oppgaver når det gjelder grensekontroll, både i Larvik og Sandefjord. Det er på 8 måneder i år brukt rundt 6 mill. kroner til grensekontroll av et totalbudsjett på 39 mill.kroner. Dette betyr dårligere bemanning i andre deler av distriktet, og vikarbruken er redusert eller avviklet.
Hvordan mener statsråden at de økte oppgavene kan løses?",Sonja Mandt,Arbeiderpartiet,2016-10-03,2016-10-12
856,2017-2018,"I går besøkte jeg Akuttmedisinsk klinikk på sjukehuset i Tromsø. Beskjeden derfra var klar: Krisen er ikke over, og det er flaks at ikke liv har gått tapt. 
For noen år siden satte et vulkanutbrudd store deler av befolkningen askefast. Nå er befolkningen anbudsfast. Dagens krise skyldes ikke vulkanutbrudd eller naturkrefter, det skyldes politiske tiltak og vedtak, en anbudspolitikk som statsministeren og helseministeren står for. Vi risikerer at tjenesten kan kollapse over sommeren. 
For tre år siden foreslo Akuttutvalget i en rapport som regjeringen mottok, at offentlig drift av tjenesten bør utredes. Det har Høyre nå åpnet for, og det er veldig bra. Men så har Solberg tidligere i dag gjentatte ganger sagt at tjenesten har vært på anbud siden 1988, og at det har fungert fint. Det hun glemmer å si, er at det har vært den samme operatøren i 25 år. Det er først nå vi får den virkelig store testen på anbudsregimet, og den testen stryker regimet på. Det som er i ferd med å skje, er det som Akuttutvalget advarte mot, nemlig at «operatørbytte ved inngåelse av nye kontrakter bryter en god samhandling som er opparbeidet mellom operatør og helseforetak gjennom flere år». 
I går la Arbeiderpartiet og Kristelig Folkeparti fram forslag til hvordan regjeringen bør løse krisen, etter deres syn. Jeg lurer på om regjeringen – ja eller nei – er villig til å gå enten i forhandlinger med Babcock, som disse partiene foreslår, eller gå inn for en ny anbudsprosess med krav om virksomhetsoverdragelse? 
",Bjørnar Moxnes,Rødt,2018-05-30,2018-05-30
857,2017-2018,"For Arbeiderpartiet er et velorganisert arbeidsliv og et samfunn med små sosiale og økonomiske forskjeller av stor betydning. Vi mener det er helt avgjørende for vår tillit til hverandre og til myndighetene og selve grunnsteinen i den norske modellen. Denne grunnsteinen er utfordret, forskjellene øker mellom de som har mye og de som har lite, og regjeringen har ikke til hensikt å stoppe dette. Nå skal noen titalls millioner kroner spares, norske arbeidsfolks trygghet skal ofres til fordel for storkapitalens krav. Regjeringen viser sitt sanne ansikt som rederne og storkapitalens ukritiske og varmeste forsvarer fordi vanlige folk har mindre verdi i vurderingsgrunnlaget når regjeringen har vurdert kravet fra Color Line om anledningen til å sette 700 norske sjøfolk på land. 
Det er verdt å merke seg at det er ingenting i regelverket som tilsier at det å stoppe med 700, er der en ender. Tvert om, regelendringen legger ingen begrensninger på rederiet. 700 norske sjøfolk parkert på land kan bare være en start på det vi vil se i framtiden. Det som virkelig er provoserende, er når næringsministeren framhever hvor sjenerøs støtteordningen til sjøfolk er, med hele 2 mrd. kr. Men han unnlater å nevne hvor sjenerøst storsamfunnet faktisk er mot rederne og rederiene gjennom særdeles gunstige skatte- og støtteordninger som langt overstiger støtteordningen til sjøfolk. Det blir ganske ille å høre næringsministeren argumentere sterkt for å skvise noen av dem som jobber om bord ut av en ordning, for å spare noen millioner kroner. Hvor lenge vil vanlige folk stille opp for rederne med en slik holdning? Jeg tror legitimiteten til dette kan falle i forbindelse med sjøfolkene. 

I spørretimen 18. april sier statsministeren: 

«Men dette har jo ikke dreid seg om penger. Dette har dreid seg om arbeidsplasser i Norge.» 

Derfor er mitt spørsmål til statsministeren: Er statsministeren nå uenig med næringsministeren i at det er viktig å få satt norske sjøfolk på land som en god salderingspost på statsbudsjettet?",Terje Aasland,Arbeiderpartiet,2018-05-30,2018-05-30
858,2017-2018,"På søndag hadde VG ei framside som gjorde sterkt inntrykk. Det var ei sjokkerande, men viktig framside som viste det sanne ansiktet til krigen i Jemen. Me så den akutt underernærte og avmagra Aisha. Ho er eitt av 400 000 barn i same situasjon. 
Kvart 10. minutt døyr eit barn i Jemen. 80 pst. av innbyggjarane er heilt avhengige av humanitær hjelp for å overleve. FN har kalla det verdas verste humanitære krise. Det er òg på mange måtar ei gløymt krise. Derfor har ein i altfor lita grad makta å mobilisere hjelp frå omverda i den situasjonen me ser no. 
I byrjinga av 2018 anslo FN at dei trengte 3 mrd. dollar for å auke mathjelpa til landet. Ein har dessverre ikkje eingong klart å samle inn halvparten så langt. Regjeringa har lagt inn ein viss auke i den humantære bistanden til Jemen i revidert budsjett – det er bra, men det er dessverre ikkje nok. Kristeleg Folkeparti meiner Noreg kan og bør yte meir for å redde liv i denne ufattelege krisa. 
Mitt spørsmål til statsministeren er: Er regjeringa villig til å sjå på moglegheita for nettopp å auke den humanitære bistanden til Jemen, både gitt den alvorlege situasjonen me no ser, og gitt den underdekninga i forhold til behovet som er påvist, der FN har bedt om 3 mrd. dollar, men berre har fått inn under halvparten av det? 
",Knut Arild Hareide,Kristelig Folkeparti,2018-05-30,2018-05-30
859,2017-2018,"Statsministeren har tidligere forsikret Stortinget om at norske myndigheter ville ha god kontroll på hvem norske soldater skulle trene i sine oppdrag i Syria, Jordan og Irak i forbindelse med den såkalte Operation Inherent Resolve i Midtøsten. I går fikk jeg svar fra forsvarsministeren på et skriftlig spørsmål. På spørsmål om regjeringen har informasjon om menneskerettighetsbrudd begått av norsktrente syriske styrker under og/eller etter perioden med norsk militær trening, beskriver forsvarsministeren det han selv kaller en alvorlig episode som involverte en av de norsktrente gruppene. Forsvarsministeren skriver i sitt svar, og jeg siterer: 

«Norske styrker hadde klar instruks om at [...] mulige brudd på menneskerettighetene og krigens folkerett skulle følges opp, og at slike forhold skulle rapporteres i OIRs kommandokjede og via Forsvaret til Forsvarsdepartementet. Norske styrker oppdaget én alvorlig episode blant de lokale styrkene i den tidsperioden de var operative.» 

Når noe sånt kan skje - en alvorlig episode som regjeringen beskriver det som selv - mener statsministeren at norske myndigheter har hatt god nok kontroll på hvem som har fått norsk militær trening? 
",Audun Lysbakken,Sosialistisk Venstreparti,2018-05-30,2018-05-30
860,2017-2018,"Denne regjeringen sier at den legger stor vekt på beredskap, men det er klart at med det som har skjedd denne våren, må det være lov til å stille spørsmål ved både beredskap for hvem og også hvor i landet. Det har fått utvikle seg en situasjon innenfor luftambulansen i Nord-Norge der en i realiteten ikke kan garantere for beredskapen for liv og helse i månedene som ligger foran oss. 
Den situasjonen har oppstått som følge av en skakkjørt anbudsprosess. Luftambulansetjenesten og helseforetaket i Nord-Norge vurderte åpenbart et nytt anbud på luftambulansen som en gylden mulighet til såkalt nyskaping, det vil si å redusere lønns- og pensjonsutgiftene til de ansatte. Gjennom det valget gjorde de dermed også pasienter i Nord-Norge til gisler i en kamp for å få ned sine egne utgifter. Det er en utillatelig måte å gå fram på. 
Allerede nå må luftambulansen få helikopterbistand fra Forsvaret. Da er det krise. Det skjer i fredstid, i stille vår- og sommervær. Vi er altså midt oppi en situasjon som må løses raskt. Pasientenes akuttmedisinske sikkerhet kan ikke vente, og dersom dette fortsetter ut over høsten, kan faktisk hele luftambulansetjenesten kollapse. 
Jeg må si at når jeg hører statsministeren i sitt svar til Gahr Støre nærmest antyde at vi som løfter disse alvorlige problemstillingene, spiller på følelser, blir jeg nødt til å spørre statsministeren: Hvor alvorlig mener statsministeren egentlig at denne situasjonen er? Og kan statsministeren, når ingen av helseforetakenes ledere vil garantere at de kan løse situasjonen, garantere at denne alvorlige beredskapssituasjonen vil bli løst? 
",Marit Arnstad,Senterpartiet,2018-05-30,2018-05-30
861,2017-2018,"Mitt tema er beredskap i nord, i stort. 
Etter å ha stilt gjentatte spørsmål til forsvarsministeren sist onsdag, er det dessverre nødvendig å følge opp denne tråden med statsministeren i dag. Hun kan vel svare for beredskapen i Forsvaret, og er vel ikke inhabil til å snakke om krisen i luftambulansen. 
Mitt første spørsmål gjelder Kystvaktens tilgang til helikoptre. Det er det behov for langs hele vår kyst, fra Grense Jakobselv til Hvaler og til havs, men kanskje særlig for befolkningen i nord. Seks av Forsvarets nye NH90-helikoptre var tiltenkt Kystvakten, men 1. februar anbefalte forsvarssjefen å flytte alle NH90-helikoptrene til Sjøforsvarets fregatter i Bergen. Det etterlater altså en kystvakt uten helikoptre. Forsvarsministerne kunne ikke si hva regjeringen mente om det. Vi vet hva den helikopterkapasiteten betyr i nord – det ble reddet folk som var forlist utenfor Troms i februar. Det dårlige været i påsken viste betydningen av en redningstjeneste i lufta. Så dette er et problematisk tema. 
I revidert budsjett har regjeringen foreslått å kutte antall hærhelikoptre i Troms fra ni til tre. Regjeringen skriver rett ut at med dette tiltaket vil de fjerne dagens transportberedskap for politiet. Det betyr også noe. Hæren kan merke seg at pr. i dag ville en slik løsning medført bare ett helikopter igjen til dem, for to av de tre flyr nå som luftambulanse, fordi luftambulansen er i krise. 
Sist onsdag kunne forsvarsministeren ikke gi klargjørende svar om Kystvaktens helikoptre. Han sto fast ved å flytte Bell-helikoptrene sørover. Sist mandag ble vi informert om at nye redningshelikoptre til erstatning for Sea King er kraftig forsinket, og først vil bli tatt i bruk i 2021. Så mitt første spørsmål handler om Kystvaktens helikoptre. Fire måneder etter forsvarssjefens faglige anbefaling om å frata Kystvakten deres helikoptre – kan statsministeren her og nå avklare om og i så fall når Kystvakten får egne helikoptre? 
",Jonas Gahr Støre,Arbeiderpartiet,2018-05-30,2018-05-30
862,2017-2018,"Norge er på verdenstoppen i føflekkreft. 2 114 fikk påvist sykdommen i 2016, og 330 døde. Over 90 pst. av tilfellene knyttes til UV-stråler, mest fra sol og solarier. I kreftstrategien oppgis det at det skal gis målrettet informasjon om sammenhengen mellom soleksponering og risiko for hudkreft, og at det forebyggende arbeidet skal følges opp i Nasjonal UV- og hudkreftstrategi 2019-2023. 
Hva vil regjeringen gjøre for å forebygge hudkreft, og vil den vurdere tiltak som økt avgift på solkrem med lav faktor og forbud mot solarier?",Kjersti Toppe,Senterpartiet,2018-05-24,2018-05-30
863,2017-2018,"Da undertegnede tok opp den svært urovekkende konseptutredningen fra Direktoratet for samfunnssikkerhet og sivilt beredskap om tilfluktsromsituasjonen i Norge i Stortinget 3. mai 2017, svarte justis- og beredskapsministeren blant annet i VG samme dag at 'Så snart høringsrunden er over, må vi se på hvilke tiltak som må settes i verk for å forbedre situasjonen [...]'. Det er nå kommet et statsbudsjett og et revidert budsjett siden den gang.
Når vil regjeringen legge fram tiltak for å ruste opp tilfluktsrommene?",Jan Bøhler,Arbeiderpartiet,2018-05-24,2018-05-30
864,2017-2018,"Barnehager skal ha en styrer i hel stilling for å sikre stedlig ledelse. I Øystre Slidre kommune er det i dag styrer i 100 pst. stilling ved Beito (55 plasser) og Tingvang (40 plasser) barnehager, med avstanden 19,7 km seg imellom. Fra 1. august 2018 blir det felles styrer i de to, dvs. 50 pst. i hver barnehage. I tillegg lyses det ut internt blant pedagogene 20 pst. stilling som assisterende styrer i hver barnehage.
Mener statsråden en slik ledelsesstruktur er i tråd med barnehageloven og særavtalen for barnehager?",Marit Knutsdatter Strand,Senterpartiet,2018-05-24,2018-05-30
865,2017-2018,"EU-kommisjonen har foreslått at godkjenning av og tilsyn med visse typer foretak og produkter overføres fra nasjonalt nivå til EUs finanstilsyn for verdipapir, ESMA. Rapportering av alle transaksjoner i noterte verdipapirer og derivater skal flyttes fra nasjonale tilsynsmyndigheter til ESMA. 
Hvordan vurderer regjeringen rekkevidden og konsekvensen av disse forslagene dersom de vedtas, blant annet for norsk suverenitet?",Sigbjørn Gjelsvik,Senterpartiet,2018-05-24,2018-05-30
866,2017-2018,"Ekspressbusstilbodet i Noreg er under press, då konkurransevilkåra er krevjande. Ein konsekvens av dette er at Lavprisekspressen mellom Trondheim og Oslo er lagt ned. Selskapa får ikkje kompensert for sosiale rabattar slik som andre kollektivtilbod får, i tillegg stig avgiftene på drivstoff, og ein har høge kostnader knytte til tilgang til kollektivknutepunkt. Mange stader er ekspressbussen det viktigaste kollektivtilbodet.
Vil statsråden ta initiativ til å betre vilkåra for dette viktige kollektivtilbodet?",Ivar Odnes,Senterpartiet,2018-05-24,2018-05-30
867,2017-2018,"Ofotlab, som er et grovfôrlaboratorium, analyserer grovfôrprøver fra hele landet og er avhengig av rask og pålitelig post. De har testet fremsendingen med å sende brev/pakker med sanntidssporing og funnet at post som blir sortert i Oslo, får én dag lenger fremsendingstid til Ofoten enn resten av landet. Situasjonen har ikke blitt bedre etter at en sluttet å sende post med fly til Bodø og Evenes.
Vil statsråden gjøre noe for å få raskere fremsendingstid?",Siv Mossleth,Senterpartiet,2018-05-24,2018-05-30
868,2017-2018,"Jeg har fått en henvendelse om en forelder med delt omsorg for tre barn. Den andre forelderen har bidragsgjeld på ca. 60 000 kroner, har flytta langt bort og krever delt dekning av reiseutgifter etter § 44 i barnelova. Parten med daglig omsorg for barna sliter økonomisk, og det kan synes som om loven er for svak når det gjelder rettigheter og plikter på dette feltet. Eneste farbare vei er rettssak, noe som er dyrt og ytterligere konfliktskapende.
Hvordan vil statsråden bidra til en mer rettferdig løsning?",Kari Henriksen,Arbeiderpartiet,2018-05-24,2018-05-30
869,2017-2018,"Jeg vil benytte anledningen til å stille spørsmål til finansministeren om noen av de sakene som vi har sett i revidert. I revidert beskrives jo den økonomiske situasjonen for landet, og et av de områdene som vies stor oppmerksomhet i dokumentet, er produktivitetsutviklingen. Det er en beskrivelse av at produktiviteten har tatt seg opp, om forhold i land rundt oss, og hva regjeringen har gjort for å øke produktiviteten. Økt produktivitet beskrives som at knappe ressurser utnyttes bedre, og at gevinstene fra mer effektive produksjons- og organisasjonsformer i utgangspunktet tilfaller delvis forbrukerne gjennom lavere priser, delvis arbeidere og kapitaleiere gjennom høyere lønninger og økt kapitalavkastning. Men det det ikke står noe om i revidert nasjonalbudsjett, er hvordan fordelingen av dette er, og hvordan det har vært endringer i den fordelingen som har skjedd når det gjelder hvordan du tar ut produktivitetsgevinster. Så jeg har to konkrete spørsmål til statsråden: Hvordan har fordelingene av gevinstene ved økt produktivitet vært gjennom statsrådens tid i regjeringen? Og har forskjellene mellom folk blitt mindre eller større gjennom hennes tid som statsråd? ",Rigmor Aasrud,Arbeiderpartiet,2018-05-23,2018-05-23
870,2017-2018,"Mitt spørsmål går til forsvarsministeren. 
Som eg nemnde i eit tidlegare oppfølgingsspørsmål, var utanriks- og forsvarskomiteen på komitéreise i indre Troms sist veke. Der fekk me m.a. informasjon om kvifor Hæren er heilt avhengig av å ha dedikerte helikopter for å fungere. Det vart nytta uttrykk som at helikopter til Hæren er ein avgjerande ressurs, ein styrkemultiplikator som ikkje kan unnverast. Og det er nokre viktige årsaker til det. Ein treng m.a. setje ut sensorar for å finne ut kvar fienden er. Ein treng å transportere inn styrkar som kan slå ut fienden sine sensorar. Ein treng MEDEVAK, altså medisinsk evakuering, som opprettheld motivasjon, moral og vilje til å slåss. Ein treng forsyningar til fremre linje, det gjeld ammunisjon, det gjeld mat, osv. Det gjeld grensestyrkar og helikopter til flytting, særleg vår og haust, når ein ikkje kan bruke verken snøskuter eller firhjuling eller kva ein elles måtte bruke når det er snøføre. 
Kompetansen må òg sikrast i nord, for me har US Marine som er i Noreg for å trene. Dei skal òg trenast i å fly i dette klimaet og i denne topografien. Vi veit at 91 ikkje er noko alternativ, slik enkelte hevda under handsaminga av landmaktproposisjonen. Om Hæren skulle bruke det, ville det òg, ifølgje opplysningar me fekk, femdoble kostnadene per flytime. 
Det var eit kollektivt vonbrot for Hæren då revidert nasjonalbudsjett vart lagt fram sist veke. Ei av årsakene til det er nettopp at behovet for helikopterstøtte til Hæren ikkje er teke på alvor av forsvarsministeren. Me veit at ein treng det. Difor er spørsmålet: Meiner forsvarsministeren at det er forsvarleg at Noreg, eit land med våre avstandar, skal kutte i helikopter til den norske hæren, medan andre land ser på helikopteret som ein heilt naudsynt ressurs i sitt forsvar? 
",Liv Signe Navarsete,Senterpartiet,2018-05-23,2018-05-23
871,2017-2018,"Mitt spørsmål går til eldreministeren, som det første i historien. 
For kort tid siden la eldreministeren fram sin eldremelding, Leve hele livet. Det er vel det vi alle håper å få lov til å gjøre, trygt og godt også den dagen vi trenger hjelp for å mestre hverdagen. Da statsråden presenterte sin eldresatsing, sa hun at det kommer ingen nye paragrafer og ingen nye bevilgninger, men at vi har noen gulrøtter – ikke en hel åker, men en pen bunt. 
I forrige uke la Helsedirektoratet fram de første ventelistetallene over eldre som venter på en heldøgns omsorgsplass, i hele landet. Tallet var 1 420 eldre mennesker, og i Aftenposten i dag kan vi lese at det faktisk er blitt 826 færre heldøgns plasser i eldreomsorgen de siste ti årene. Regjeringen Solberg har styrt i fem av disse. Da blir mitt spørsmål til eldreministeren: Hvilke gulrøtter har hun for å sikre eldre som trenger en heldøgns omsorgsplass, den tryggheten de trenger for å kunne leve hele livet? 
",Ingvild Kjerkol,Arbeiderpartiet,2018-05-23,2018-05-23
872,2017-2018,"Et av Siv Jensens forslag i revidert budsjett er en skatteendring for utenlandske arbeidere på korte opphold. Istedenfor å fylle ut vanlig skattemelding skal de fra neste år betale en flat skatt på 25 pst. Rødt er for forenkling, og jeg ser også fornuften i at de som jobber her i korte perioder, skal kunne betale skatten sin uten for mye plunder. Men hvorfor foreslår Siv Jensen et skattekutt som gir en konkurransefordel til utenlandske arbeidere? Departementet skriver at endringen vil føre til 50 mill. kr mindre i skatteinntekter til fellesskapet neste år – 50 mill. kr som utenlandske arbeidstakere betaler i skatt i dag, men som de slipper å betale til neste år, takket være Siv Jensens forslag. Dette er i realiteten skattesubsidiering av midlertidig tilreisende arbeidere i en situasjon der over 100 000 arbeidsvillige og arbeidsføre står uten jobb i Norge. LO er bekymret. Det skjønner jeg godt. I høringsrunden sa LO klart fra at de er for forenkling, som Rødt, men understreker hvor viktig det er at satsen settes høyt nok, så det ikke blir en skattekonkurranse mellom arbeidsfolk som er bosatt i Norge, og arbeidsfolk som er innom på korte oppdrag. 
I tillegg vet vi at midlertidighet i arbeidslivet er et uvesen som brer seg under Fremskrittspartiet og Høyres styre, som absolutt ikke trenger forsterkning av en skattesubsidie målrettet mot midlertidige oppdrag. Jeg lurer på: Hvorfor er satsen satt så lavt at det gir et reelt skattekutt, når forenklingen ville vært akkurat like enkel hvis satsen ble satt høyere? 
",Bjørnar Moxnes,Rødt,2018-05-23,2018-05-23
873,2017-2018,"Finansministeren kan bli stående. 
Norsk økonomi har hatt en sterk utvikling helt siden 1990-tallet. Det skyldes ikke bare høye oljepriser og et godt bytteforhold med utlandet, men også en god befolkningssammensetning, som gjør at mange har vært i jobb. 
Nå snur det. Vi har fått et grått skifte. Vi blir flere eldre, og fødselstallene har nylig falt dramatisk, fra 1,98 barn per kvinne i 2009 til 1,62 barn per kvinne i 2017, noe som er det laveste fødselstallet som noensinne er målt i Norge. Dette har store konsekvenser. Selv om barn gir det offentlige utgifter i form av barnehage, familiepolitikk og skole, koster det mer for samfunnet å ha en høy andel eldre i befolkningen som skal ha pensjoner, helsetjenester og eldreomsorg. Færre unge reduserer arbeidsstyrken og også forbruket, og det blir færre unge til å komme opp med nye ideer og skape nye bedrifter. 
Det er bra for Norge at det fødes flere barn her i landet. Det er bra for økonomien, og det er bra for framtidens eldre, som trenger varme hender i eldreomsorgen. Dersom en er i 20-årene og får barn, er det slik i dag at en nesten blir sett litt rart på. Og dersom en velger å få flere enn tre barn, er det helt uforståelig. Dersom en velger omsorg for egne barn framfor å prioritere egen karriere, rister folk på hodet. 
For Kristelig Folkeparti er familien samfunnets grunncelle. Familien er en verdi i seg selv og er helt avgjørende for samfunnet og for den enkeltes livskvalitet, altså helt uavhengig av økonomiske betraktninger. Men siden det er finansministeren som er her, vil jeg påpeke at god familiepolitikk også er god samfunnsøkonomi. 
Forskning viser altså en sammenheng mellom de nordiske landenes omfattende familiepolitiske ordninger og de samme landenes noe høyere fødselstall enn fødselstallene i mange andre europeiske land. 
Er finansministeren enig i at familiepolitikkens betydning for fødselstallene er en av flere gode grunner til at vi må styrke familiepolitikken i årene framover? 
",Kjell Ingolf Ropstad,Kristelig Folkeparti,2018-05-23,2018-05-23
874,2017-2018,"Mitt spørsmål går til finansministeren. 
I dag kan vi lese i Adressa at St. Olavs hospital i Trondheim nå må selge tre eiendommer, bl.a. sitt eget viktige pasienthotell for å finansiere et nybygg for psykiatri. De har altså kuttet så mye at de må selge unna eiendom. 
Denne regjeringen har hatt mer penger til rådighet enn noen annen regjering, men likevel kuttes det nå i sykehusene, og det får konsekvenser. Regjeringens avbyråkratiserings- og effektiviseringsreform er det fine navnet. I realiteten er det uprioriterte ostehøvelkutt i velferden. Siden 2015 er det kuttet nær 9 mrd. kr i offentlig virksomhet og velferd. 
Konsekvensene er bl.a. at innsatsen mot arbeidslivkriminalitet svekkes. Arbeidstilsynet har fått kutt på over 10 mill. kr og varsler at de må nedprioritere ulykkesforebygging, ergonomi, kjemi og psykososiale problemer. Når det gjelder domstolene, gir man med den ene hånden og tar med den andre, og nedskjæringene er på 51 mill. kr bare de siste par årene. Og Domstolsadministrasjonen og lokale domstoler varsler nå om at kuttene medfører kutt i tjenester og ikke i byråkratiet. 
I en tid med svært mange utenfor arbeidslivet, kuttes bevilgningene til Nav. Ifølge NTL Nav vil kuttene føre til 690 mill. kr mindre i driftsbudsjettet, noe som tilsvarer 1 100 færre ansatte hvis kuttene videreføres til 2021, som regjeringen varsler. 
Vi vet allerede at regjeringen ikke aner hva resultatene av skattekuttene til de rike har vært. De bruker milliarder til noe de ikke er i stand til å dokumentere har positiv effekt på norsk økonomi. Så i dag vil jeg gjerne finne ut om finansministeren har undersøkt hvordan det går med dem som får disse flate ostehøvelkuttene, om de har undersøkt effekten av velferdskuttene. Har regjeringen snakket med Arbeidstilsynet, med domstolene, med Nav og med sykehusene om hva som faktisk er konsekvensene av politikken? 
",Kari Elisabeth Kaski,Sosialistisk Venstreparti,2018-05-23,2018-05-23
875,2017-2018,"Med Fremskrittsparti-leder Siv Jensen som finans- og avgiftsminister har avgiftene i Norge økt med 6 600 mill. kr – dvs. at ikke hver måned, ikke hver uke, men hver dag har avgiftene økt med 4 mill. kr., 4 mill. kr hver dag i fire og et halvt år. I tillegg til avgiftene kommer økte gebyrer, som innføringen av det såkalte dødsgebyret, som skal bringe inn 40 mill. kr ekstra i statskassen. Fremskrittspartiet har blitt partiet for økte avgifter og økte gebyrer for folk flest, eller som statsminister Erna Solberg så stolt sa det: Regjeringen, Høyre og Fremskrittspartiet, har økt drivstoffavgiftene mer på ett år enn under åtte rød-grønne år. 
Før jul økte Fremskrittspartiet, Høyre, Venstre og Kristelig Folkeparti avgiftene på ikke-alkoholholdige drikkevarer med 42 pst. og den såkalte sukkeravgiften med 83 pst. – en voldsom avgiftsøkning som rammer Norges største fastlandsindustri med full kraft. Bedrift etter bedrift melder om røde tall og omsetningssvikt. Flere bedrifter har måttet si opp folk, de har permittert folk, investeringer er stoppet. NHO Mat og Drikke sier at det har vært 10 pst. fall i omsetningen i viktige deler av norsk matindustri og norsk næringsmiddelindustri. Dette har vært en avgiftspolitikk som målrettet flytter arbeidsplasser og verdiskaping fra Norge til Sverige. 
Nå har Fremskrittsparti-leder og finansminister Siv Jensen kommet med sitt reviderte nasjonalbudsjett. Alarmlampene lyser, det er røde lys, mens Fremskrittsparti-lederen gjør ingenting for å rette opp i den krisen som nå er i ferd med å ramme Norges største fastlandsindustri. Mitt spørsmål til statsråden er: Hvor store tap og hvor mange arbeidsplasser i industrien skal bli borte før Jensen handler? 
",Trygve Slagsvold Vedum,Senterpartiet,2018-05-23,2018-05-23
876,2017-2018,"Mitt spørsmål går til forsvarsministeren. I forrige uke hadde vi en redegjørelse i Stortinget om luftberedskapen for helse i nord. Jeg vet at statsråden har meldt seg inhabil i det spørsmålet, men det illustrerte hvor viktig fly og helikoptre er for trygghet i nord. De siste dagene har to av Hærens Bell-helikoptre fløyet for sykehusene for å støtte sikkerheten. Ansvaret på dette området kan ikke leies inn eller privatiseres. 
For folk, særlig langs kysten, er det å ha en beredskap av luftkapasitet og helikoptre viktig. Seks av de nye NH90-helikoptrene var tiltenkt Kystvakten med base på Bardufoss. Nå vil forsvarssjefen at alle de 14 helikoptrene skal gis til fregattene som har base i Bergen. Det etterlater en kystvakt uten helikoptre, og nå fortelles det at en fjerdedel av Kystvaktens helikopterpiloter har sluttet. I tillegg vil regjeringen redusere Hærens helikoptre på Bardufoss fra ni til tre. Bildet er kritisk for Hæren i nord, som får sin mobilitet redusert, og også for befolkningen. I februar var det en fisker i Troms som ble reddet av Kystvaktens helikoptre ved Nord-Fugløya, og årets påske med dårlig vær illustrerte også betydningen for beredskap. 
Denne situasjonen er uholdbar. Regjeringen sier i sitt reviderte budsjett at alternative løsninger for å dekke eventuelle udekkede behov vil være en del av påfølgende arbeid. 
Dette er uforståelig snakk. Mitt spørsmål til forsvarsministeren er: Hvilke grep vil han ta for å styrke helikopterberedskapen på varig basis? 
",Jonas Gahr Støre,Arbeiderpartiet,2018-05-23,2018-05-23
877,2017-2018,"Forsvarsministeren mener det har blitt gjort grundige vurderinger rundt rullebanesystemet på Evenes i forkant av den politiske behandlingen av to langtidsplaner. I tillegg har det blitt utarbeidet en konseptvalgutredning for Evenes, om en kan kalle utredningen for dette, som har vært underlagt ekstern kvalitetssikring. Avinor skal ha vært en viktig bidragsyter i dette arbeidet. 
Er det riktig at det ikke er behov for oppgradering av banesystemet, og kan statsråden redegjøre for disse vurderingene?",Willfred Nordlund,Senterpartiet,2018-05-23,2018-05-30
878,2017-2018,"For å få kontroll med bestanden av leppefisk besluttet fiskeriministeren å lukke fisket tidligere i år. Innstrammingene har rammet mange som har satset på leppefisket. Ifølge FiskeribladetFiskaren 9. mai har adgangsbegrensningen også ført til omsetting av kvoterettighetene. En fisker som selv fikk tildelt kvote gratis, har lagt sin 5,5 meter lange plastbåt med tilhørende kvote ut til salgs, og han hadde fått et bud på 1,35 millioner kroner.
Ser statsråden på dette som en utfordring som må håndteres politisk?",Cecilie Myrseth,Arbeiderpartiet,2018-05-22,2018-05-30
879,2017-2018,"I forbindelse med Norges tilslutning til EUs tredje energimarkedspakke vedtok Stortinget at det skulle avgis en formell erklæring overfor EU/EØS. I svar på skriftlig spørsmål nr. 1 518 viser statsråden til at Norges ambassadør til EU har overlevert et brev til EU i sakens anledning. I brevet vedlegges avtalen mellom flertallspartiene 'til informasjon'.
Hvilken juridisk status har dette brevet i EØS-avtalen, eksempelvis i en konfliktsituasjon mellom Norge og EU om fortolkning av dagens eller fremtidig regelverk i EU/EØS på området?",Sigbjørn Gjelsvik,Senterpartiet,2018-05-16,2018-05-30
880,2017-2018,"Karbonfangst og -lagring er vårt viktigste enkelttiltak på klimaområdet. Både i Europa og i verden for øvrig ser mange til Norge, og som statsråden selv sa i et tidligere svar, har Norge en viktig lederrolle. Hva vi gjør, er viktig hjemme, men det sender også viktige signaler ut. 
Før revidert nasjonalbudsjett sa vi at regjeringen nå skulle opp til sin klimaeksamen. Vi anerkjenner at regjeringen møtte opp. Vi anser vel at regjeringen kanskje oppfattet dagen i går mer som en tentamen enn som en eksamen. Man gikk videre med Norcem Brevik, som er bra, vi ser at avfallsanlegget på Klemetsrud fortsatt er med, noe som også er bra, men endelig investeringsbeslutning er altså utsatt. Som tentamen betraktet har vi funnet ut at regjeringen skal få en treer, men vi mener også at det er potensial, med litt flid og innsats, til å nå en firer når man kommer til endelig eksamen. 
Mitt spørsmål til statsråd Søviknes er: Kan vi nå stole på at det ikke blir ytterligere utsettelser? Når føler statsråden at regjeringen vil være klar til en endelig avgangseksamen på dette viktige feltet? Og hva vil statsråden foreta seg for å sikre at Norge beholder en klar og tydelig lederrolle på dette feltet?",Espen Barth Eide,Arbeiderpartiet,2018-05-16,2018-05-16
881,2017-2018,"To ganger har det norske folk gjennom folkeavstemning sagt nei til norsk medlemskap i EU. Det har vært et klokt valg som har tjent norsk økonomi og det norske demokratiet godt. Vi har kunnet beholde norsk selvstendighet og handlefrihet på viktige områder innenfor fiskeripolitikk, landbrukspolitikk og handelspolitikk. Vi har beholdt den norske kronen og en selvstendig pengepolitikk. 
For snart to år siden sa flertallet i Storbritannia det samme som flertallet i Norge har sagt to ganger, at de ikke ville være med i EU. Britene ville ut av EU for å gjenvinne nasjonal råderett og styrke demokratiet. Som et land som har valgt å stå utenfor EU, bør vi ha stor forståelse og heie på britene i prosessen. 
Brexit gir store utfordringer, men også store muligheter til å forsterke samarbeidet med en viktig alliert og vår nærmeste handelspartner. I møte med dette har regjeringen opptrådt særdeles uklokt. Først advarte Erna Solberg britene mot å gå ut av EU. Så fulgte ikke britene Erna Solbergs råd, men valgte likevel å gå ut. Så ville ikke Norge være med på å sende invitasjon til britene om å bli med i EFTA igjen. En har stilt seg negativ til å starte forhandlinger med Storbritannia om en ny avtale etter brexit, og en har lagt fram en europastrategi på 26 sider der ordet brexit er nevnt én gang. 
Alle initiativ fra Senterpartiet om en mer positiv holdning overfor Storbritannia, f.eks. gjennom å invitere britene tilbake til EFTA, har blitt avvist. Så kan en plutselig denne uken lese i britiske medier at den norske statsministeren ikke bare er positiv til at britene skal inn igjen i EFTA, men til at britene også skal inn i EØS. Derfor er det grunn til å spørre: 
Hva er det som er Norges strategi? Er det å advare britene mot å gå inn i EØS, eller er det å invitere dem inn? ",Sigbjørn Gjelsvik,Senterpartiet,2018-05-16,2018-05-16
882,2017-2018,"Mitt spørsmål går til utenriksministeren. En 70-årsdag burde være en festdag. Markeringen nå på mandag av Israels 70-årsdag som selvstendig stat ble dessverre ingen fest. På Gaza ble 40 000 demonstranter ved grensemuren møtt med tåregass og skarp beskytning, og over 60 palestinere ble drept og opp mot 3 000 skadet på grunn av skudd løsnet av israelske soldater. Mandag ble den blodigste dagen i konflikten siden den forrige Gaza-krigen i 2014. 
Etter demonstrasjonene i påsken kunne uavhengige medierapporter fortelle om ubevæpnede demonstranter som ble skutt i ryggen på flere hundre meters hold. Hamas er overhodet ingen uskyldig part i denne konflikten. 
For 70 år siden var Norge blant de første til å anerkjenne Israel. Vi ønsker samarbeid med Israel og støtter Israels framtid som et liberalt demokrati, men det å være et liberalt demokrati er dypt uforenlig med okkupasjon av israelsk land. Nå er det dessverre den sterkestes rett som gjelder. Utenriksministeren sa i spørretimen i stad, og hun har også sagt i mediene, at hun er bekymret for en voldsspiral. 
Men når ubevæpnede demonstranter er blitt skutt i ryggen, hvordan kan utenriksministeren forklare at det utgjør en voldsspiral? Hvem bærer det tyngste ansvaret for den situasjonen vi nå står i? ",Anniken Huitfeldt,Arbeiderpartiet,2018-05-16,2018-05-16
883,2017-2018,"Da vi leste revidert nasjonalbudsjett i går, fikk MDG et slags déjà vu. Regjeringens karbonfangstpolitikk har glidd inn i et mønster vi kjenner igjen fra den rød-grønne regjeringens tid. Det kommer stadig nye forsinkelser. For to år siden sa statsråd Søviknes at en investeringsbeslutning skulle tas våren 2019, men regjeringen utsetter nå investeringsbeslutningen for Norges satsing på karbonfangst og -lagring med opptil to år. Videre: Prosjektering av karbonfangst og -lagring ved Yara kuttes, prosjektet ved Norcem videreføres, mens forbrenningsanlegget på Klemetsrud settes på vent. Så tidsfrister settes og skyves på når det nærmer seg. Nå har det gått nesten fem år siden regjeringen overtok, og vi aner fortsatt ikke om og når vi vil få se et prosjekt som virker. 
For oss i Miljøpartiet De Grønne er det merkelig å se at en regjering som er så fanatisk begeistret for enda mer olje og gass, gjør en så halvhjertet jobb med karbonfangst, som er den eneste teknologien som kanskje kunne gjort olje og gass litt mer bærekraftig i noen flere år. 
Norsk Industri, ja Norsk Olje og Gass, NHO, LO, NTNU, SINTEF, Norcem, Fortum og en lang rekke tunge industriaktører er svært utålmodige med å komme i gang. Men regjeringens utsettelse skaper ustabile og uforutsigbare rammevilkår for industriaktører. Man tvinges til å omprioritere ressurser, man mister kompetanse, og interne prosjektorganisasjoner svekkes. 
Statsrådens parti liker å framstille seg som industriens venn. I lys av dette: Etter 20 år med utredninger – er statsråden fornøyd med framdriften i den norske CCS-satsingen? ",Per Espen Stoknes,Miljøpartiet De Grønne,2018-05-16,2018-05-16
884,2017-2018,"Audun Lysbakken nemnte at president Trump den 8. mai trakk USA frå atomavtala med Iran. USA er vår viktigaste allierte, ein sentral handelspartnar, ei stormakt som Noreg har hatt stabile og gode relasjonar til over lang tid – relasjonar som har vore og framleis er veldig viktige for Noreg. No erfarer me ein amerikanske administrasjon som har lagt seg på ei ny, meir konfronterande og mindre føreseieleg utanrikspolitisk linje. President Trump har trekt USA ut av atomavtala med Iran. Dette skjedde trass i at Iran har halde seg til vilkåra i avtala, trass i kor avgjerande avtala er når det gjeld ikkje-spreiing av atomvåpen, og trass i sterke åtvaringar frå viktige allierte og avtalepartnarar, som Storbritannia, Frankrike og Tyskland. 
I tillegg veit me at president Trump i fjor òg valde å trekkje USA ut av den veldig viktige Paris-avtala, klimaavtala. USA har under denne administrasjonen òg hoppa av handelsavtaler og innført handelshindringar på bl.a. stål og aluminium. 
Mitt spørsmål er: Korleis vurderer utanriksministeren denne utviklinga hos vår viktigaste allierte, og kva strategi har Noreg og regjeringa i møte med ein amerikansk utanrikspolitikk som vi i beste fall kan seie er i endring?",Knut Arild Hareide,Kristelig Folkeparti,2018-05-16,2018-05-16
885,2017-2018,"Det er sjokkerende meldinger og bilder som kommer fra Gaza disse dagene. 55 mennesker er rapportert drept og over 2 200 skadde etter at israelske militære åpnet ild med både skarp ammunisjon og gummikuler mot demonstranter i forbindelse med USAs ambassadeåpning i Jerusalem. Israels voldsbruk er kraftig fordømt verden over. Det har kommet tydelige protester, bl.a. fra FNs høykommissær for menneskerettigheter og Amnesty International. Den israelske okkupasjonen av de palestinske områdene opprettholdes med brutal vold og undertrykking. Det finnes ingen unnskyldning for å drepe sivile på denne måten. Alle stater har en rett til å forsvare seg selv, men det er en hån å bruke det som argument for å tillate en okkupantmakt å skyte ubevæpnede sivile. 
En viktig grunn til den situasjonen vi er i akkurat nå, er USAs uansvarlige og farlige politikk i Midtøsten. Med både oppsigelsen av Iran-avtalen og åpningen av ambassaden i Jerusalem ser vi nok en gang at USA i denne regionen oppfører seg som en elefant i en glassbutikk, der noe blir knust overalt hvor de snur seg. 
Den svenske utenriksministeren Margot Wallström var i går veldig tydelig på at USA bærer et stort ansvar for det som har skjedd de siste dagene, og hun kommuniserte det tydelig: 
«Alle advarte mot dette, men USA gjorde det likevel. Jeg mener at USA bærer et veldig stort ansvar, og jeg kan ikke se at det er stor grunn til å feire når man ser så mange døde og sårede mennesker». 
Mitt spørsmål er om Norges utenriksminister er like klar som Sveriges utenriksminister på det ansvaret USA har for det som har skjedd de siste dagene?",Audun Lysbakken,Sosialistisk Venstreparti,2018-05-16,2018-05-16
886,2017-2018,"2,9 mill. liter vann i sekundet er mye vann, men det er vannmassene som akkurat nå passerer Solbergfoss i Glomma, mens vi står her – vann fra Jotunheimen, fra Rørosvidda, fra Rondane og fra mange andre steder på Østlandet etter en svært snørik vinter. Vårflom er ikke uvanlig i Norge, men klimaendringer – med ekstremvær som kraftigere og hyppigere styrtregn – vil gjøre flom og skred mer vanlig, ikke bare nå, når det nær er sesong for flom, men også ellers i året. 
Lokalsamfunn, bedrifter og enkeltmennesker vil oftere stå maktesløse når vannet trenger inn og gjør skade. Forsikringsbransjen frykter at utbetalingene etter denne flommen vil overstige 0,5 mrd. kr. Dette er ikke unntaket, dette er den nye virkeligheten. 
Samtidig sier NVE at de trenger 200 mill. kr ekstra i satsing hvert år de neste fire årene for å redusere faren for tap av menneskeliv og skader på bebyggelse og infrastruktur. Enhver som kan regne, ser at fire år med den type bevilgninger raskt vil lønne seg, sammenlignet med forsikringsselskapenes utbetalinger. Den samfunnsmessige prisen for ødeleggelsene er enorme, og dette problemet går ikke over. 
Senterpartiet har løftet inn disse bevilgningene i sitt alternative budsjett, men mens vannet flommer inn over folks jorder, inn i hus og ned i kjellere, gjør regjeringen ingenting – ingenting for å ta konkrete grep for å dempe framtidige skader. 
Hva er forklaringen på at regjeringen nekter å ta inn over seg hvor store utfordringer vi har, og hvor mye det koster oss ikke å gjøre noe? Hvorfor vil ikke regjeringen investere i bedre flom- og skredsikring? ",Ole André Myhrvold,Senterpartiet,2018-05-16,2018-05-16
887,2017-2018,"Regjeringen la fram for Stortinget forslag om pliktsystemet for torsketrålere i Nord-Norge i mars 2017. Saken skapte masse debatt og engasjement langs hele kysten. Statsråden valgt å trekke saken før den var ferdigbehandlet, siden han ikke fikk flertall for sitt syn. Siden i høst har fiskeriministeren varslet at han vil legge fram en ny sak for Stortinget om endringer i pliktsystemet, noe regjeringen anser som så pass viktig at det også står i Jeløya-erklæringen. Arbeiderpartiet har vært og er positive til det, da vi lenge har tatt til orde for at pliktene må justeres for å sikre at de fungerer i tråd med forutsetningene. 
På bakgrunn av de forventningene fiskeriministeren selv har skapt i fiskerinæringen og i det politiske miljøet om at man kunne vente meldingen denne våren, sendte jeg i forrige uke et skriftlig spørsmål til statsråden om når vi kan forvente å få pliktmeldingen til Stortinget. Det ville statsråden ikke svare på, men viste til at det har vært sonderinger på Stortinget for å få på plass bred støtte til forslaget. 
Når det sonderes, må det også kunne forventes at man har forslag som er justert i tråd med hvor flertallet antakeligvis ligger, et flertall som det burde være godt kjent ikke går i retning av at man ønsker å avvikle systemet. 
Spørsmålet til statsråden er om han og regjeringen har justert egen politikk i saken, om han vil avvikle pliktene, eller om han har en oppfatning av at flertallet på Stortinget har snudd i hans favør?",Cecilie Myrseth,Arbeiderpartiet,2018-05-16,2018-05-16
888,2017-2018,"I en sterk artikkel i iTromsø beskriver kommentator Egon Holstad hva som skjedde da sjarken 'Kristine' gikk ned, hvor mannen ombord først ble funnet et år etter. Fra ulykken skjedde og til hevingen har det blitt avdekket stor svikt hos Hovedredningssentralen, Havarikommisjonen og politiet, som har nektet å heve sjarken med begrunnelsen at den omkomne 'ikke var i aktivt fiske'. 'Hvorfor var det ingen som hjalp pappa?', spør datteren. 
Hvordan vil statsråden sikre at tilsvarende aldri skjer igjen?",Torgeir Knag Fylkesnes,Sosialistisk Venstreparti,2018-05-16,2018-05-23
889,2017-2018,"Stortinget har i anmodningsvedtak nr. 581 av 5. april 2018 vedtatt at avdeling Osterøy ved Bergen fengsel skal innlemmast i den pågåande KVU-en for Kriminalomsorgen region vest. I revidert nasjonalbudsjett kjem det fram at regjeringa ikkje vil rette seg etter Stortinget si vilje, men vil gå inn for at fengselsdrifta vert lagt ned frå juni 2019.
Er dette ein feil, eller kva har endra seg frå april som kan forklare at regjeringa handlar stikk i strid med stortingsfleirtalet?",Kjersti Toppe,Senterpartiet,2018-05-16,2018-05-23
890,2017-2018,"Det er satt inn en rekke hastetiltak for å avhjelpe den pågående krisen i luftambulansetjenesten, deriblant et ekstra fly hentet inn fra selskapet Babcock.
Kan jeg be om en oversikt over samtlige hastetiltak som er satt inn, og hva disse tiltakene hver for seg beløper seg til hittil?",Bjørnar Moxnes,Rødt,2018-05-16,2018-05-23
891,2017-2018,"Regjeringa sende i haust på høyring eit framlegg om at vassforvaltingsplanane ikkje lenger skal vedtakast etter plan- og bygningslova, og at oppgåvene blir flytte frå fylkeskommunane til fylkesmennene.
Vil regjeringa legge eventuelle endringar i heimel for vassforskrifta og endringar i lover som følgje av dette fram for Stortinget, og vil regjeringa avvente vedtak om saka, slik at ho kan sjåast i samanheng med regionreforma?",Tore Storehaug,Kristelig Folkeparti,2018-05-16,2018-05-23
892,2017-2018,"Maskinentreprenørenes Forbund har gjort oss oppmerksomme på utfordringene med å tipse a-krimsentrene med bekymringsmeldinger. Målet med sentrene må være å styrke samarbeidet mellom arbeidslivet og etatene som jobber med sosial dumping og arbeidslivskriminalitet.
Hvorfor har ikke regjeringen prioritert å gjøre det enkelt for publikum å tipse a-krimsentrene om useriøsitet, sosial dumping og arbeidslivskriminalitet?",Arild Grande,Arbeiderpartiet,2018-05-14,2018-05-23
893,2017-2018,"Indre Østfold politistasjon er politistasjon for seks kommuner og nær 47 500 innbyggere. Den siste tiden har vi fått meldinger fra innbyggere i det tidligere Follo politidistrikt som ikke når politiet på telefon. I Smaalenenes Avis 8. mai 2018 kunne vi nok en gang lese om en innbygger som måtte gjøre vendereis da han skulle levere en anmeldelse i politiets kontortid.
Mener statsråden dette er godt nok, og har politistasjonen god nok dimensjonering for området den skal betjene?",Ole André Myhrvold,Senterpartiet,2018-05-14,2018-05-23
894,2017-2018,"Mitt spørsmål går til justisministeren. 
På søndag kunne me sjå på TV2 at tillitsvalde i norske fengsel slo alarm. Me har over fire år fått eit kutt i norsk kriminalomsorg på over 200 mill. kr, og tillitsvalde frå NFF, Norsk Fengsels- og Friomsorgsforbund, og andre forbund seier no at dei ikkje lenger er i stand til å utføre sitt samfunnsoppdrag. Dette er alvorleg. Samtidig har regjeringa brukt nesten 1 mrd. kr på å leige fengselsplassar i Nederland. Eg er bekymra for samfunnssikkerheita, at me no kjem til å sjå ein vekst i gjengangarar, og at norske fengsel ikkje lenger evnar å levere ei straff som verkar. 
Det har vore ei systematisk nedbygging av innhaldet i norsk kriminalomsorg i den tida som denne regjeringa har styrt. Til TV2 seier justisministeren sin statssekretær at ein snakkar mykje med dei tilsette, men det hjelper ikkje å snakke viss ein ikkje lyttar. Her på Stortinget har me lese Sivilombodsmannens rapportar om bruk av isolasjon. Me har òg registrert tilbakemeldingane frå institusjonen for menneskerettar, òg det som står i rapporten frå i år, som ikkje er bra. 
Mitt spørsmål til justisministeren er: Korleis stiller justisministeren seg til at dei tillitsvalde no slår alarm på den måten dei gjer, og at dei meiner at dei no ikkje er i stand til å utføre det samfunnsoppdraget som er å forhindre ny kriminalitet? 
",Lene Vågslid,Arbeiderpartiet,2018-05-09,2018-05-09
895,2017-2018,"Mitt spørsmål går til næringsministeren. 
Norske sjøfolk er grunnmuren i den maritime næringa i Noreg. I ein slik situasjon er det eit paradoks at næringsministeren og regjeringa no jobbar for å endra regelverket for at Color Line skal få lov til å byta ut minst 685 av sine norske sjøfolk på Kiel-ferja med utanlandsk arbeidskraft. Det skal skje ved at ein opnar for at ein kan flytta skipa frå Norsk Ordinært Skipsregister til Norsk Internasjonalt Skipsregister. 
Når me utfordrar statsråden, vert me møtte med at dette følgjer av Fartsområdeutvalet som leverte rapporten sin i 2014, som viser at det norske skipsregisteret ikkje er konkurransedyktig. Sidan den tida har det skjedd mykje. Kronekursen for danske kroner har endra seg. Stortinget har betra ordningane, og i dag seier Fjord Line at dei meiner det er betre vilkår i det norske registeret enn i det danske registeret, som eg antek er det statsråden fryktar at Color Line skal byta til. Fjord Line er heilt tydeleg på dette, at det norske skipsregisteret er konkurransedyktig. 
Det er jo veldig spesielt at i ei så alvorleg sak vert me berre blankt viste til fire år gamle tal frå Fartsområdeutvalet. Dei vert lagde på borde, dei vert ikkje kvalitetssikra eller avviste i det heile. Mitt spørsmål er: Vil statsråden føreta ei fornya vurdering av konkurranseulempene som Color Line har med å vera eit reiarlag registrert i Norsk Ordinært Skipsregister? 
",Geir Pollestad,Senterpartiet,2018-05-09,2018-05-09
896,2017-2018,"Spørsmålet mitt går til arbeidsministeren. 
Samanhengen mellom eit organisert og seriøst arbeidsliv på den eine sida og verdiskaping på den andre sida er ganske grundig dokumentert. Og statsråden og eg har hatt gleda av å diskutera det ved fleire anledningar. 
No er Arbeidarpartiets meining at nettopp fordi samfunnsgevinsten er så stor, er det òg ei felles oppgåve å bidra til at organisasjonsgraden aukar, at det ikkje berre er ei oppgåve for organisasjonane, men òg for politikarane. Eitt av fleire verkemiddel, som me ønskjer å ta i bruk, er å dobla frådraget for fagforeiningskontingenten. Det er noko som Høgre har avvist fleire gonger. Dei har pleidd å seia at det ikkje har den nødvendige effekten som ein er ute etter. 
Så er det slik at i ein nyleg publisert forskingsartikkel, som er skrive av forskarar frå Institutt for samfunnsforskning, ISF, og finansiert av Noregs forskingsråd, som nettopp viser korleis det norske skattefrådraget for fagforeiningskontingenten påverkar medlemskap i fagorganisasjonane. Dei har teke for seg perioden 2001-2012, og då viser det seg at auken i skattefrådraget for fagforeiningskontingenten i den perioden førte til at organisasjonsgraden vart signifikant høgare enn det han elles ville vore. 
Dette er ei undersøking som er gjort på firmanivå i industrien. Om vi legg til grunn same effekten i heile arbeidslivet, betyr det 75 000 fleire fagorganiserte nordmenn - 75 000 fleire vanlege arbeidsfolk som står stødigare og er tryggare. 
Skattefrådraget ligg hos finansministeren, og organisasjonsgraden ligg hos arbeidsministeren, så eg vil tru at desse tala er interessante for henne òg. Og spørsmålet mitt er: Kva er det regjeringa vil gjera av nye tiltak for å få organisasjonsgraden opp? Har ho nokre tiltak som vil få 75 000 fleire inn i det organiserte arbeidelivet? - Det har Arbeidarpartiet. 
",Hadia Tajik,Arbeiderpartiet,2018-05-09,2018-05-09
897,2017-2018,"De siste dagene har det gått en stor diskusjon rundt hvorvidt Oslo er utrygg eller ikke. Mange hendelser i Groruddalen har ført til at politikere leide buss for en sightseeingtur for dem som ikke hadde vært der før. Justisministeren forteller at 30 nye politifolk skal settes inn i Groruddalen. Veldig mye gjøres for å framstille Oslo og Groruddalen som utrygge og farlige steder. 
Samtidig har UNE sett bort fra at Høyesterett har slått fast at Farida og familien har blitt fratatt flyktningstatusen på feil grunnlag. UNE begrunner det urimelige avslaget med at det er trygt i distriktet hun kommer fra. Ifølge vår nåværende regjering er det altså svært utrygt i Groruddalen, mens det er helt trygt i Kabul. Afghanistan regnes som trygt nok til at en familie, som har levd lenge i Norge, helt uriktig har blitt fratatt flyktningstatusen - samtidig som man utmaler i det vide og det brede hvor farlig Groruddalen er. 
Jeg vet at justisministeren ikke kan instruere UNE, men er justisministeren bekymret over at denne nemnden, som er underlagt justisministeren, synes å overprøve Høyesteretts beslutning? 
",Per Espen Stoknes,Miljøpartiet De Grønne,2018-05-09,2018-05-09
898,2017-2018,"Justisministeren kan bli stående, ja - men jeg skal løfte blikket litt, for overgrep mot barn er noe av den mest grusomme kriminaliteten som finnes. Hva voksne kan få seg til å gjøre mot barn og unge, er for meg helt uforståelig. Det er flere mennesker som lever i slaveri i verden i dag enn noen gang. FN anslår det til å være 27 millioner, og veldig mange av dem er barn - barn som blir utnyttet og seksuelt misbrukt. Ifølge Redd Barna er en tredjedel av alle som selger sex i Asia, barn. 
Det noen omtaler som sex-turisme, handler om hvite menn som reiser til Thailand, Kambodsja eller Filippinene og begår overgrep mot barn. Det har ingenting med sex å gjøre, det er overgrep, og det er menneskehandel. 
Kristelig Folkeparti har i lang tid, gjennom ulike initiativ og gjennom bidrag i budsjettene sørget for en større innsats for å bekjempe vold, overgrep og menneskehandel. Barn som bor på den andre siden av jordkloden, og da spesielt i land uten særlig gode rettssystemer, er spesielt sårbare. Vi mener at politikere også her i Norge har et spesielt ansvar for å beskytte dem. Vi kan ikke se på at uskyldige barn blir utnyttet på det groveste av norske borgere. 
Hvis man tar et kjapt søk på google med ordene «misbruk av barn Filippinene nordmenn», dukker det opp 17 100 treff på 0,19 sekunder. Hvis man bytter ut Filippinene med Thailand, er det 20 900 treff. Omfanget er enormt. Ifølge Kripos reiste det mellom januar 2013 og april 2014 400 nordmenn som er domfelt for overgrep mot barn, til risikofylte regioner. 
Hvilke konkrete tiltak har statsråden iverksatt for å bekjempe overgrep mot barn begått av nordmenn i utlandet? 
",Kjell Ingolf Ropstad,Kristelig Folkeparti,2018-05-09,2018-05-09
899,2017-2018,"Mitt spørsmål går også til justisministeren, og det handler også om kriminalitet. 
Jeg er veldig glad for at vi har fått debatten om kriminalitet i Oslo ordentlig på dagsordenen, og jeg tror alle her i salen er klar over hva det nå dreier seg om. Samtidig vil jeg advare mot at det lages en beskrivelse av Oslo som en krigssone, sånn som noen av justisministerens partikollegaer har hatt en tendens til å gjøre i det siste. Det har vært en økning av kriminalitet og vold blant ungdom, men økningen er relativt svak. Det er ikke slik at kriminalitetsbildet har forverret seg, hvis man ser dette i en 15-årsperiode. Det har justisministeren selv sagt. Vi må advare mot å stigmatisere disse bydelene og tegne dem altfor alvorlig. 
Samtidig blir jeg veldig forvirret over måten departementet håndterer politisituasjonen i Oslo på. Den 5. april i år var det oppe et forslag her i Stortinget om å styrke politiressurser i Oslo, konkret med mål om å forebygge gjengkriminalitet og ungdomskriminalitet. Fremskrittspartiet og Høyre stemte ned forslaget. Det endte altså opp med en beslutning fra Stortinget om kun å styrke politiressursene i lensmannsdistriktene. Da sa justisministeren at dette forslaget i så fall ville måtte bety at man må omdisponere betydelige ressurser fra byer og store tettsteder til mindre steder der det skjer lite. 
Mitt spørsmål til justisministeren, når han nå er så bekymret over situasjonen i Oslo, er: Hvorfor stemte han ned - ikke han, men hans partikollegaer - det konkrete forslaget den 5. april om å styrke politiressursene i Oslo med sikte på gjengkriminalitet og ... (presidenten avbryter). 
",Petter Eide,Sosialistisk Venstreparti,2018-05-09,2018-05-09
900,2017-2018,"Mitt spørsmål går også til justis- og beredskapsministeren. 
Justisministeren har ansvaret for mesteparten av beredskapsressursene i sivil sektor. Han har også en samordningsrolle og pådriverrolle når det gjelder samfunnssikkerhet. Mange er nå bekymret for den totale beredskapen i Norge, både innenfor Forsvaret og i sivil sektor. Bekymringene strekker seg fra matvaresikkerhet til sikkerheten knyttet til flom, ras og ulykker. 
I løpet av de siste par årene har nok mye av bekymringene særlig handlet om sentralisering av politiet og beredskapen innenfor helsevesenet. Mange steder i landet føler folk seg mindre trygg enn tidligere. Usikkerheten med tanke på om en får rask hjelp ved ulykker eller ved akutt sykdom, er stor. I distriktene har vi hatt eksempler på at politisentralisering har ført til at politiet enten kommer mange timer for sent til et ulykkessted, eller at de ikke kommer i det hele tatt. I disse dager opplever vi en situasjon der ambulansefly i Nord-Norge blir satt på bakken etter en nærmest skandaløs anbudsrunde. Beredskapsmessig er dette svært alvorlig. Risikoen for at noen ikke får den hjelpen de trenger, er stor. Hvordan ser statsråden på beredskapen for liv og helse i Norge, og særlig på den situasjonen som har oppstått i Nord-Norge, når luftambulansen i perioder i praksis ikke har fungert? 
",Marit Arnstad,Senterpartiet,2018-05-09,2018-05-09
901,2017-2018,"Mitt spørsmål går til justisministeren. 
Under Fremskrittspartiets vakt i Justisdepartementet har det dessverre de to–tre siste årene vært en urovekkende utvikling i det kriminelle gjengmiljøet i Oslo-området. I tillegg til dem vi har kjent fra før, har det kommet til flere og større gjenger som driver økt rekruttering blant meget unge mennesker, og vi har fått flere og flere voldsepisoder, skytinger, knivstikkinger, kidnappinger, trusler og utpressing for store beløp osv. Dette kan selvsagt ha flere årsaker og mye må gjøres. En viktig del er at vi på Stortinget og regjeringen sørger for å gi de rette styringssignaler til politiet. 
I 2013, etter behandlingen av stortingsmeldingen om organisert kriminalitet her, ble det satt opp et hovedmål for politiet om å bekjempe organisert kriminalitet i det som heter tildelingsbrevet, eller marsjordren, til politiet. Det gikk til Politidirektoratet og politidistriktene. Senere, etter den tid, da vi fikk ny regjering, har dette blitt mer og mer fjernet og forsvant inn i uklare, brede formuleringer. Søker vi på tildelingsbrevet, eller marsjordren, til politiet i 2018, står det ikke ett ord om organisert kriminalitet eller kriminelle gjenger. Politiet i Oslo har, når jeg har tatt opp bekymring om ressursbruken og om satsingen på dette feltet, gang på gang vist til at det ikke er det de blir målt på, det er ikke det som etterspørres, selv om de er enig i at dette er et viktig spørsmål. 
Mitt spørsmål til statsråden er: Vil statsråden, for å prioritere dette og sette trykk på dette arbeidet, sørge for å endre hovedmålene i tildelingsbrevet, eller marsjordren, til politiet, slik at de måles på innsatsen mot organisert kriminalitet og kriminelle gjenger og må prioritere dette høyt? 
",Jan Bøhler,Arbeiderpartiet,2018-05-09,2018-05-09
902,2017-2018,"Gjennom behandlingen av årets statsbudsjett ble de såkalte sukkeravgiftene økt med ca. 2 milliarder kroner. I etterkant av dette har mange arbeidsplasser og milliarder i omsetning gått tapt i norsk næringsmiddelindustri.
I lys av fremleggelsen av revidert nasjonalbudsjett, mener statsråden fortsatt at dette grepet var riktig, og er hun villig til å ta selvkritikk på at rammebetingelsene for en viktig næring og dermed tusenvis av arbeidsplasser ble satt på spill nærmest over natten og uten grundig utredning?",Sigbjørn Gjelsvik,Senterpartiet,2018-05-09,2018-05-16
903,2017-2018,"Eg syner til Norges Lastebileier-Forbund, NLF, sine avsløringar om systematisk brot på regelverket for kabotasje og køyre- og kviletid. Statsråden har ansvar for kontroll av yrkestransporten. 
Meiner statsråden kontrollen er god nok når slik kan skje, og vil statsråden lytte til råda frå NLF om strengare krav overfor transportkjøpar, høgre bøtesatsar og meir kontroll langs veg?",Ivar Odnes,Senterpartiet,2018-05-09,2018-05-16
904,2017-2018,"Politiet skal bruke nær 1 million kroner på å flytte den tidligere lensmannen og medarbeideren ved Leka lensmannskontor til Kolvereid i Nærøy. Det vedtatt nedlagte lensmannskontoret må fremdeles betales for, og begge ansatte skal gå av med pensjon om to år. Det fremstår underlig og lite fleksibelt av staten og politiet som arbeidsgiver. 
Mener statsråden at dette er fornuftig bruk av politiets og fellesskapets midler, eller mener statsråden politiet bør gjøre om på avgjørelsen?",Arild Grande,Arbeiderpartiet,2018-05-08,2018-05-23
905,2017-2018,"Å bygge ut dagens lov om kommunale vass- og avløpsanlegg til sektorlov for vanntjenester ('vanntjenestelov') kan være et hensiktsmessig grep for å følge opp de av overvannsutvalgets forslag som sorterer under Klima- og miljødepartementet. Et slikt lovarbeid vil bidra til en mer helhetlig og effektiv statlig styring på vann- og avløpsområdet.
Vil statsråden ta initiativ for å fremskynde arbeidet med en vanntjenestelov?",Ole André Myhrvold,Senterpartiet,2018-05-07,2018-05-16
906,2017-2018,"Sykepleiermangelen har økt med 47 prosent det siste året, ifølge NRK 6. mai 2018. Norsk Sykepleierforbund peker i den samme artikkelen på at mangelen på hele stillinger er en del av problemet.
Hvordan bruker statsråden oppdragsdokumentene til de regionale helseforetakene for å få bukt med deltidskrisen i norsk helsevesen og sørge for nok sykepleiere og andre helsefagarbeidere?",Tuva Moflag,Arbeiderpartiet,2018-05-07,2018-05-16
907,2017-2018,"19 pst. av oljen Norge eksporterer, går til petrokjemisk industri, dvs. plastprodukter. Norge produserte ca. 79 millioner tonn olje i 2017, og 15 millioner tonn årlig går til blant annet plastproduksjon, tilsvarende ca. 50 milliarder kroner i inntekter. Samtidig setter regjeringen av en brøkdel av dette til å rydde opp, mens plastprofitørene håver inn på eksporten. Oljebransjen har på mange måter bidratt til klimakrisen.
Hvordan vil statsråden sørge for at den ikke også fører til økt plastkrise?",Per Espen Stoknes,Miljøpartiet De Grønne,2018-05-03,2018-05-09
908,2017-2018,"Norge har sammen med Island og Liechtenstein sendt en felles kommentar til EU-kommisjonens forslag om å gi EUs finanstilsyn økt myndighet, der man slår fast at forslaget kan 'reise kompliserte forfatningsmessige og politiske spørsmål som er utfordrende å løse'. 
Vil regjeringen gå mot økt suverenitetsoverføring til ESA eller EUs finanstilsyn, og vil et eventuelt vedtak i EU om ytterligere myndighet og oppgaver for EUs finanstilsyn bli lagt frem for Stortinget som egen sak?",Sigbjørn Gjelsvik,Senterpartiet,2018-05-03,2018-05-09
909,2017-2018,"Fredag 27. april strandet forhandlingene mellom Norsk Flygerforbund og Babcock Scandinavian AirAmbulance, BSAA, om en avtale om overgang av ambulanseflyvere til BSAA, som overtar ambulanseflyvningen fra 1. juli 2019. Dette resulterte i at alle ambulanseflyene i Norge ble satt på bakken. Mangelen på ambulanseflyberedskap vedvarer, og det er rapportert alvorlige avvik fra ansvarlig medisinsk hold. 
Hva konkret vil statsråden gjøre for å sikre at det vil være 24-timers ambulanseberedskap tilgjengelig i det kommende året?",Cecilie Myrseth,Arbeiderpartiet,2018-05-03,2018-05-09
910,2017-2018,"Luftambulansetjenesten er kritisk infrastruktur og sørger for medisinsk beredskap i hele landet. Nå er tjenesten truet på grunn av uforstandige anbudsprosesser. Liv og helse er satt på spill. Nøkkelpersonell sikres ikke overgang til ny aktør, og slutter. Mangel på piloter setter fly på bakken. Bare flaks har hindret en alvorlig utgang.
Tar statsråden ansvar for situasjonen, hvilke grep vil statsråden sette i verk, og mener statsråden at anbud er en egnet måte å sikre livsnødvendig medisinsk beredskap på?",Kjersti Toppe,Senterpartiet,2018-05-03,2018-05-09
911,2017-2018,"Mitt spørsmål går til kulturministeren. Venstre er nå medansvarlig for kriminalomsorgen, en omsorg som regjeringa har gjort sitt beste for å rasere. Vi ser at vold- og trusselhendelser øker og programvirksomhet legges ned. Ansatte og andre melder om en svært kritikkverdig utvikling. Blant annet har kulturtiltak i fengsel fått svært semre kår. 
Vardeteateret og Røverradioen er eksempler på kulturtiltak i fengsel. Røverradioen har f.eks. fått redusert sin bevilgning fra regjeringa, fra 900 000 kr i 2014 til mer enn halvert. 400 000 kr i budsjettet for 2018 er 60 pst. kutt, til tross for at Røverradioen har fått anerkjennelse for sitt virke – Radio PRIX’ pris har de fått. Det er viktig for ytringsfriheten at Røverradioen får fortsette. De er nå landsdekkende og sender på NRK P2. De er også et grensesprengende tiltak, og det gjorde at de ble hyllet av en internasjonal bransje under Prison Radio Conference i London i England nylig. 
Mitt spørsmål til statsråden er: Hva vil statsråden gjøre for at Røverradioen får fortsette sitt viktige arbeid for ytringsfrihet og de innsatte i fengslene? 
",Kari Henriksen,Arbeiderpartiet,2018-05-02,2018-05-02
912,2017-2018,"Spørsmålet går framleis til samferdselsministeren, så Solvik-Olsen kan fortsetja her. 
Stortinget fekk i utgreiinga frå samferdselsministeren den 10. april i år ei orientering om vesentlege utsetjingar på InterCity-utbygginga, som no ligg inne i Jernbanedirektoratets forslag til handlingsprogram. I juni i fjor, då Stortinget gjorde vedtaket sitt om Nasjonal transportplan for 2018–2029, vart det teke høgd for at full InterCity-utbygging måtte utsetjast frå 2030 til 2034, dette med bakgrunn i faglege vurderingar frå Jernbanedirektoratet. Den 18. februar i år la Bane NOR fram forslaget sitt til handlingsprogram for jernbaneutbygginga, der det vart varsla ei rekkje utsetjingar samanlikna med framdrifta som Stortinget gjekk inn for i NTP-vedtaket sitt i fjor, og ferdigstillinga av heile InterCity-prosjektet er no skuva ut i det blå. 
Sist veke fekk vi gjennom fagtidsskriftet bygg.no informasjon frå ein intern rapport i Bane NOR, der det kjem fram at utbygginga av Follobane-prosjektet, som er eit viktig prosjekt i InterCity, no vert forseinka, bl.a. som følgje av hevinga av kontrakten med entreprenørselskapet Condotte. I februar i år sto samferdselsministeren her i salen og sa at Bane NOR, som har ansvaret for Follobane-prosjektet, ikkje trudde det vart forseinkingar, og understreka alvoret med at forseinkingar kom til å kosta dyrt. 
Det er lite tillitvekkjande at statsråden er så bakpå i desse prosjekta. Vi talar om nokre av dei største samferdselsprosjekta i landet. Det er viktig at desse er under kontroll, økonomisk og framdriftsmessig. Statsråden har fleire gonger prøvd å teikna eit bilete der alt er i skjønnaste orden innan samferdsel, men verkelegheita fortonar seg altså ikkje slik. I spørjetimen den 7. februar i år sa statsråden at utsetjing på Follobanen kan medføra kostnader i 100-millionarkronersklassen. Kan statsråden no garantera at vi ikkje får fleire kostnader og forseinkingar? 
",Ivar Odnes,Senterpartiet,2018-05-02,2018-05-02
913,2017-2018,"Jeg har et spørsmål til samferdselsministeren. 
Nylig ble E16 mellom Bergen og Voss kåret til Norges dårligste veg. Mange ble nok litt overrasket over det, at en europaveg, som til og med er en del av hovedvegen mellom Oslo og Bergen, ble kåret til Norges dårligste veg. Men samferdselsministeren er antakeligvis ikke overrasket. Han bør i alle fall ikke være det, for det er en kjent problemstilling hvor dårlig vegen mellom Bergen og Voss er. 
Opprinnelig var det planlagt oppstart av ny veg i 2021, men den oppstarten ble utsatt av samferdselsministeren. Nå ser det ut til at det går ti nye år før det kan stå ny veg og jernbane ferdig mellom Arna og Stanghelle, og kanskje så mye som 15–20 år før hele strekningen Arna–Voss er ferdig. 
Lokalbefolkningen er redd for å bruke veien. Den er svært trafikkfarlig. Pendlere, næringsliv og transportnæring fortviler. Kommunene i området er etter min oppfatning konstruktive og samarbeidsvillige og sier ja til at det kan brukes statlig plan for å få fortgang i arbeidet. 
Spørsmålet mitt er rett og slett: Hvorfor tar det så lang tid å få bygd ny veg mellom Bergen og Voss? Og hva sier samferdselsministeren til dem som er avhengige av å bruke denne trafikkfarlige vegen hver eneste dag? 
",Sverre Myrli,Arbeiderpartiet,2018-05-02,2018-05-02
914,2017-2018,"Mitt spørsmål går til barne- og likestillingsministeren. 
For noen dager siden snakket jeg med en mor som hadde født et prematurt barn, og det ble anbefalt at barnet burde vente med barnehagestart, ut over ett år. Hun uttrykte veldig glede over at vi har kontantstøtte som en mulighet for dem, noe som gjorde at de som foreldre da kunne være litt lenger hjemme med barnet, slik det også ble anbefalt fra helsevesenet. 
Det er dette det handler om, at foreldre, som kjenner sine barn, kan ha denne valgmuligheten, muligheten til å være litt lenger hjemme. Men hadde hun som jeg snakket med, levd med en som ikke har bodd i Norge i mer enn fem år, hadde ikke den familien hatt denne muligheten. Så urettferdig og så vilkårlig slår dette botidskravet på fem år, som regjeringen, med god støtte fra Arbeiderpartiet, har innført for mennesker som kommer fra utenfor EØS-området, ut. Man har gjennom botidskrav på fem år innført doble standarder som retter seg mot en liten gruppe innvandrere og deres barn, og konsekvensen er altså at en gruppe foreldre der den ene har vært medlem av norsk folketrygd i hele sitt liv, men fant kjærligheten utenfor landets grenser, blir fratatt muligheten til å motta kontantstøtte slik at de kan være litt mer hjemme sammen med barnet sitt. 
Mener virkelig statsråden at dette er en rettferdig ordning? 
",Geir Jørgen Bekkevold,Kristelig Folkeparti,2018-05-02,2018-05-02
915,2017-2018,"Mitt spørsmål går til Ketil Solvik-Olsen. 
Transportsektoren trues av liberalisering og privatisering, særlig når det gjelder jernbanen og godstransporten. Siv Jensen sa noe klokt om dette på sitt landsmøte: 
Vi er imot urettferdig konkurranse, som når utenlandske transportører sender underbetalte sjåfører med elendige biler og tar jobbene fra norske sjåfører. Det skaper ikke bare utfordringer, det ødelegger vår økonomi, det ødelegger vårt arbeidsliv, og det er trafikkfarlig på norske veier. Det, kjære landsmøte, skal vi stoppe, sa hun. 
Det er sjelden jeg er så enig med Siv Jensen. 
Spørsmålet er hva statsråden og regjeringen har tenkt å gjøre med dette. EU-kommisjonen har lagt fram revidering av regelverket for utenlandske transportører, noe som i praksis vil bety et totalt frislepp og forverring av dagens system med hensyn både til konkurransesituasjonen for norske sjåfører, kontrollutfordringer og sikkerhet. Det sier regjeringen og Fremskrittspartiet at de er imot. 
Mitt spørsmål er: Kan statsråden love at Norge bruker reservasjonsretten dersom det endelige regelverket fra EU innebærer en liberalisering av dagens kabotasjeregelverk? Hvilke grep vil regjeringen ta nasjonalt for å stanse sosial dumping på veiene våre? 
",Arne Nævra,Sosialistisk Venstreparti,2018-05-02,2018-05-02
916,2017-2018,"I Dagbladets magasin den 14. april får vi historien om de tre jentene som ble rusavhengige og drev aktiv prostitusjon mens de var under barnevernets omsorg. To av jentene er allerede døde – 17 og 18 år gamle. Historiene er utålelige, men dessverre ikke unike. Gjentatte tilsynssaker avslører at grov systemsvikt skjer i norsk barnevern. Altfor mange barn under barnevernet opplever massive flyttinger, uheldige enetiltak, introduksjon til rus, unødig og gjentatt tvang, manglende helsehjelp og dokumentert uforsvarlighet i tjenesten. De siste årene har det vært flere dødsfall i saker hvor barnevernet har vært involvert. Glassjenta-saken var en vekker. Jenta ble sviktet av både barnevernet, politiet, helsevesenet og tilsynsmyndighetene, og fylkesmennenes gransking viste massive lovbrudd og at barnet ikke hadde fått den hjelpen hun hadde krav på. Det samme gjelder i saken om den 15-årgamle jenta som begikk drap på Sørlandssenteret. 
Sårbare barn under barnevernets omsorg opplever også altfor ofte å bli flyttet langt vekk fra eget nettverk og nærmiljø. Hensynet til kapasitetsutnyttelse i institusjonene blir da oppgitt som viktigere enn barnets beste. Riksrevisjonen har nylig påvist manglende forsvarlighet ved akuttplassering av barn. Det finnes ikke nok offentlige plasser, og det er vanskelig å finne beredskapshjem i tråd med barnets behov. En kartlegging utført av VG viser også at så mange som ett av fire fosterbarn ikke får det lovpålagte antall tilsyn fire ganger i året. Arbeidsmetoden i barnevernet blir også kritisert, som barnevernets bruk av Kvello-modellen og såkalt traumebevisst omsorg. 
Barnevernslovens formål er å sikre at barn og unge som lever under forhold som kan skade deres helse og utvikling, får nødvendig hjelp og omsorg til rett tid og å bidra til at barn og unge får trygge oppvekstvilkår. Altfor mange gutter og jenter opplever ikke det. Ser statsråden alvoret i situasjonen som har oppstått under de blå-blå? Tar hun ansvar for å sikre at alle barn får trygge oppvekstvilkår, også barn under barnevernets omsorg? 
",Åslaug Sem-Jacobsen,Senterpartiet,2018-05-02,2018-05-02
917,2017-2018,"Mitt spørsmål går til likestillingsministeren. 
Norge har mistet plassen sin som et foregangsland i verden når det gjelder likestilling, og arven etter Gro om et likestilt samfunn er forlatt. Vi ser at likestillingsarbeidet forvitrer, og ikke minst har regjeringa fokusert lite på det regionale og lokale likestillingsarbeidet. De regionale likestillingssentrene er verksteder for å utvikle god likestillingspraksis, og de forener forskning og det praktiske hverdagslivet til folk der ute, der de bor, på en god måte. Det skjer gjennom systematisk kompetanseheving, det skjer gjennom undervisning, det skjer gjennom arbeid mot sextrakassering, f.eks., og det skjer gjennom å fokusere på LHBT-populasjonen i de forskjellige regionene. På Sørlandet har vi også studier som dreier seg om minoritetskvinner og lønnsarbeid – som et eksempel på arbeid som de regionale sentrene driver. 
Fra å være et foregangsland og et forbilde både for kvinner i Norge og for kvinner og stater over hele verden har denne regjeringa satt likestillingsarbeidet i revers. Mitt spørsmål til statsråden er: Hvorfor mener statsråden det er viktig å kutte i de regionale likestillingssentrene, slik regjeringa har gjort hvert år, sist med 1 mill. kr? 
",Kari Henriksen,Arbeiderpartiet,2018-05-02,2018-05-02
918,2017-2018,"Ålgårdbanen har et potensial på flere hundre tusen personreiser årlig. Banen er et togprosjekt som vil gi tusenvis av pendlere på Nord-Jæren en lettere hverdag.
Når vil regjeringen ta nødvendige grep for å gjenåpne Ålgårdbanen?",Solfrid Lerbrekk,Sosialistisk Venstreparti,2018-05-02,2018-05-09
919,2017-2018,"Regjeringen har bestemt at nytt regjeringskvartal skal huse mange departement. Det legger uønskede begrensninger på areal til ansattes arbeidsmiljø og oppgaveløsning. Forskning bl.a. fra Arbeidstilsynet viser at det valgte arbeidsplasskonseptet kan gi økt sykefravær og svekket samarbeid og effektivitet. Ansattes innspill er ikke hensyntatt.
Hvorfor overser regjeringen forskning og gambler med dårligere arbeidsmiljø, mindre effektiv statsforvaltning og mer sykefravær og utstøting?",Karin Andersen,Sosialistisk Venstreparti,2018-04-26,2018-05-09
920,2017-2018,"Styret i Helse Sør-Øst har nylig valgt å skrinlegge det som skulle bli et nytt, felles radiologisystem for alle sykehusene. De direkte kostnadene hittil har vært over 220 millioner kroner. I tillegg kommer tidsforbruk hos ansatte som har prøvd å få systemet til å fungere etter hensikten. Det er Sykehuset Innlandet som har vært pilot og som har tatt kostnader ved dette. 
Vil statsråden sørge for at disse utgiftene refunderes Sykehuset Innlandet slik at det ikke går ut over pasienttilbudet?",Rigmor Aasrud,Arbeiderpartiet,2018-04-26,2018-05-09
921,2017-2018,"Utviklingsplanen for Sykehuset Telemark HF 2014-2016 innebar klare forpliktelser til utvikling av et styrket desentralisert spesialisthelsetjenestetilbud. Nå oppleves det motsatte på Rjukan, med reduksjoner i bemanning og at antall driftsdager reduseres. Helseforetaket begrunner dette med pasientgrunnlaget. 
Hva vil statsråden gjøre for å sikre at utviklingsplanen for Sykehuset Telemark HF blir fulgt opp med hensyn til desentraliserte helsetilbud og polikliniske tilbud?",Kjersti Toppe,Senterpartiet,2018-04-26,2018-05-02
922,2017-2018,"7. mars vart den nye operasjonssentralen for Øst politidistrikt i Ski sett i drift. Samstundes vart dei tre sentralane i Lillestrøm, Ski og Sarpsborg lagde ned. Både frå innbyggarar og media på Romerike og i Follo vert det meldt at det har vorte vanskelegare å nå igjennnom til operasjonssentralen enn tidlegare. 
Kor mange oppringingar har den nye operasjonssentralen handtert sidan 7. mars, kor mange oppkall har dei ikkje svara på, korleis er desse tala samanlikna med før endringa og kva tiltak vert gjennomførte for å styrka kapasiteten?",Sigbjørn Gjelsvik,Senterpartiet,2018-04-26,2018-05-02
923,2017-2018,"Konseptvalgutredningen for Østlandet har nå ligget klar en stund. 
Med tanke på at det nye fengselet i Agder nå snart er ferdigstilt - når mener statsråden at konkrete planer for nytt fengsel på Østlandet vil bli fremlagt?",Maria Aasen-Svensrud,Arbeiderpartiet,2018-04-26,2018-05-02
924,2017-2018,"Politiet på Twitter er en positiv nyvinning hvor man raskt informerer publikum og media om aktuelle hendelser. Det bidrar ofte til å berolige og til å forebygge spekulasjoner og utrygghet. Befolkningen har vent seg til å sjekke politiets Twitter-meldinger når noe skjer i deres omgivelser. Da kan de også oppleve at det ikke står noe på Twitter, selv om politiet er involvert. 
Har departementet eller Politidirektoratet gitt retningslinjer for politiets bruk av Twitter, og er statsråden eventuelt enig i at det kan være behov for å forbedre og klargjøre disse?",Jan Bøhler,Arbeiderpartiet,2018-04-26,2018-05-02
925,2017-2018,"Stord lufthamn ynskjer å vere ei lufthamn som tilbyr tenester til det lokale næringslivet. Moglegheita til å landa chartra utanlandsfly er viktig, men har vore problematisk då Tollvesenet ikkje alltid stiller opp dersom det ikkje er planlagde ruter som er faste over eit lengre tidsrom. Det vert òg opplyst at på Arendal lufthamn så er dette enklare å få til.
Er statsråden kjend med denne forskjellsbehandlinga, og vil statsråden iverksetje tiltak, slik at Stord lufthamn kan gje næringslivet det tilbodet dei treng?",Ivar Odnes,Senterpartiet,2018-04-26,2018-05-02
926,2017-2018,"Det har vært en urovekkende stor økning i forbrukslån hos norske forbrukere. Det kan se ut som om økningen sammenfaller med innstramminger i bankenes mulighet for å gi boliglån.
Hvilke vurderinger gjør statsråden om dette, og vil hun sette i verk tiltak for å dempe bruken av forbrukslån?",Rigmor Aasrud,Arbeiderpartiet,2018-04-26,2018-05-02
927,2017-2018,"Hvor mange årsverk brukes på anbudsbyråkrati i barnevernet, og hvor mange av disse er nødvendige stillinger for oppfølging og tilsyn med kommersielle tilbydere?",Kari Henriksen,Arbeiderpartiet,2018-04-26,2018-05-02
928,2017-2018,"Mitt spørsmål går til statsråd Monica Mæland. 
Departementet har fraveket utredningsinstruksen gjennom å unnlate å gjennomføre en åpen høring om de nye navnene til de seks nye fylkeskommunene, som ble resultatet av tvangssammenslåingen av fylkene vedtatt i juni 2017. Regjeringens egen instruks bestemmer at lovendringer normalt skal sendes på alminnelig høring. Departementets begrunnelse for at instruksen ikke er fulgt, er at valg av fylkesnavn har vært en lang og åpen prosess i de respektive fylkeskommunene. 
Valg av fylkesnavn berører ikke bare de fylkene som omfattes av sammenslåingsvedtakene, det er spørsmål som involverer og ikke minst berører mange som ikke har fått delta i departementets interne prosesser. Navn på fylker har betydning sett fra et historisk og kulturelt perspektiv og berører også omkringliggende fylker. Det er derfor kommet mange reaksjoner på manglende høring og på navnevalgene som er foreslått i proposisjonen fra regjeringen. Det merket nok vi som deltok i komiteens høring i saken i går. 
Da dagens fylkesnavn ble vedtatt i 1918, var det et resultat av et større faglig utgreiingsarbeid, en grundig høringsrunde og en omfattende politisk prosess. Det er svært uheldig at regjeringen ikke har prioritert dette i 2018. 
Mitt spørsmål blir derfor: Forstår statsråden reaksjonene som har kommet på at departementet har brutt sin egen instruks om alminnelig høring av lovforslag? 
",Willfred Nordlund,Senterpartiet,2018-04-25,2018-04-25
929,2017-2018,"Helseministeren kan bare bli stående – og passe på at han rører seg 30 minutter om dagen likevel! 
I Norge skal du få god helsehjelp og behandling uansett hvem du er, eller hvor du bor – men sånn er det dessverre ikke. Vi vet at flere ting går i feil retning nå under denne helseministeren. Den stadig sterkere todelingen i helsetjenesten gjør at flere ikke lenger stoler på at fellesskapet har det beste tilbudet. Det bekreftet Helsebarometeret for litt siden. 
Kreft er den store sykdommen som folk frykter mest. Det er 30 000 av oss som får denne diagnosen hvert år. 
Omfanget av private behandlere er blitt stort, og mange av dem kan by på det nyeste innen både medisin og teknologi. Dette skjer samtidig med at folk ser og opplever at vår felles helsetjeneste må foreta veldig uheldige nedskjæringer. 
Forrige uke la helseministeren fram den nye kreftstrategien som skal gjøre Norge til et foregangsland innen kreftbehandling. Den lanseres samtidig som sykehus over hele landet varsler kutt og må utsette investeringer i strålekapasitet og utstyr. Hvordan vil statsråden lykkes med å bedre kreftbehandlingen for alle pasienter uavhengig av hvem du er, og hvor du bor, når sykehusene må kutte og utsette investeringer i utstyr og teknologi? 
",Ingvild Kjerkol,Arbeiderpartiet,2018-04-25,2018-04-25
930,2017-2018,"Mandag arrangerte aksjonen Redd Ullevål Sykehus et stort folkemøte for å hindre at sykehuset blir lagt ned, sånn som ledelsen i Helse Sør-Øst og OUS har vedtatt. Beskjeden fra møtet var klar: Ullevål sykehus er Norges største og viktigste akuttsykehus med en avansert traumeavdeling og viktige beredskapsfunksjoner for hele Norge. 
Kirurg Pål Aksel Næss og leder for traumeavdelingen på Ullevål sykehus, Tina Gaarder, er blant mange som har advart om at nedleggelse vil medføre en stor risiko for pasienters liv. Næss og Gaarder sto i spissen for teamet som reddet 30 av 31 terrorofre etter 22. juli. Avdelingen for traumatologi ved Ullevål sykehus nyter internasjonal anseelse og regnes som en av Europas beste traumeavdelinger. Så fungerer Ullevål i tillegg som traumemottak for hele Sør-Østlandet og er viktig for befolkningens sikkerhet i tilfelle katastrofer. 
Helsebyråkratene prosjekterer nå med 9 mrd. kr til å bygge et nytt traumesenter på Gaustad. Der er det for liten plass til å kunne flytte traumesenteret samlet, og funksjonene må deles mellom Aker og Gaustad, noe som da kan svekke kvaliteten. Investeringene som er planlagt på Gaustad, er så omfattende at de også vil kunne sette gjenåpning av Aker som stort lokalsykehus i Groruddalen i fare. 
Mener statsråden at nedleggelse av Ullevål sykehus med sin traumeavdeling er forsvarlig helsepolitikk, og kan statsråden forsikre om at gjenåpning av Aker sykehus ikke vil bli utsatt som en konsekvens dersom de nye planene for Gaustad gjennomføres? 
",Bjørnar Moxnes,Rødt,2018-04-25,2018-04-25
931,2017-2018,"Mitt spørsmål går til utviklingsministeren. 
Kristeleg Folkeparti fremja for ei tid sidan ei eiga utviklingsmelding der me føreslo ein omfattande kvalitetsreform i norsk bistand. Det er spesielt viktig at pengane til dei fattige i verda kjem fram og blir brukte på ein best mogleg måte. 
Kristeleg Folkepartis melding resulterte i ei rekkje forslag. Eit fleirtal av dei blei vedtatte, og me ventar no på gjennomføringa frå regjeringa si side. Det gjeld meir fattigdomsretting av bistanden, større grad av føreseielegheit, auka støtte til staten sine kjernefunksjonar og val av partnarland. 
Men det er éi sak som er spesielt viktig. Kristeleg Folkeparti har i lengre tid kravd ei kvalitetsreform av forvaltinga av bistanden. Erfaringane der UD har sete med alt, har ført til ei forvitring av bistandskompetansen og ei uoversiktleg og ineffektiv forvalting. Det har òg ført til – vil eg seie – ei samansausing av utanrikspolitiske og utviklingspolitiske prioriteringar. Dette er uheldig. 
Derfor er det bra at me no ser at ei reform er på veg. Det er bra at regjeringa har varsla dette. Så er spørsmålet: Kva reformgrep er det regjeringa tar? Sjølv om dette er regjeringa sitt ansvar, veit me at partia på Stortinget blei konsulterte da Høgre sist sat i regjering og det blei gjort ei bistandsreform, i 2004. Grunnen til det er at den typen endringar som ein gjer, bør stå seg over tid uansett regjering, og ha brei konsensus. Det same gjeld no. 
Så mitt spørsmål er: Kor langt har statsråden kome i førebuingane sine på dette viktige området? Og kan me vente at regjeringa vil konsultere partia på Stortinget før ei så stor reformavgjerd blir fatta? 
",Knut Arild Hareide,Kristelig Folkeparti,2018-04-25,2018-04-25
932,2017-2018,"Mitt spørsmål går til statsråd Mæland: 

«Ønsket om å eie sin egen bolig ligger dypt i den norske folkesjelen. Det handler om identitet. Og det handler om mental og økonomisk trygghet.» 

Dette er ikke mine ord. Det er regjeringens ord i sin egen handlingsplan for boligmarkedet, der de beskriver veldig godt hvor smart det er å spare i egen bolig, og at det er et mål at flere skal eie sin egen bolig. Men den 23. april, altså for to dager siden, kom SSB med en rapport som viser at boligmarkedet i Norge er en forskjellsmaskin. De siste 15 årene har andelen av dem med lav inntekt som eier boligen selv, falt med 10 prosentpoeng. Det er mye. Det betyr jo at det er mange nå som ikke har den tryggheten som regjeringen sier de skal ha, og som ikke får del i denne veldig store fordelingen av økonomi som skjer i boligmarkedet – tvert imot. 
SV vil bøte på dette med å gi flere unge muligheter til startlån, så de kan kjøpe. Vi vil øke bostøtten, så flere kan beholde og eie en bolig, og bo trygt. Vi vil endre på skattesystemet, slik at det ikke bare er en fordel for dem som eier, men også for dem som leier. Alt dette er jo regjeringen imot. Regjeringen har tvert imot bidratt til denne forskjellsutviklingen ved kutt i bostøtten og ved omlegging av skattesystemet, som gjør det enda mer lønnsomt for dem som er innenfor og har – og verre for dem som er utenfor og ikke har en bolig. 
Erkjenner statsråden at det nå går i gal retning, når færre med små inntekter kan eie sin egen bolig, og at det også er færre blant dem som får bostøtte, som nå kan bruke bostøtten til å nedbetale på sitt eget trygge hjem. 
",Karin Andersen,Sosialistisk Venstreparti,2018-04-25,2018-04-25
933,2017-2018,"De siste anslagene for gigantprosjektet Ferjefri E39 er svimlende 340 milliarder kroner. Flere av fjordkryssingene er beregnet som undersjøiske tunneler. Det gjelder blant annet Rogfast og Møreaksen. I tillegg til planleggings- og byggekostnader påløper betydelige vedlikeholdsutgifter.
Kan statsråden oppgi hvor mye det er beregnet i vedlikeholdsutgifter pr. år for disse to tunnelprosjektene, der det også er tatt inn nødvendig totalrenovering, og kan han opplyse når totalrenovering er nødvendig?",Arne Nævra,Sosialistisk Venstreparti,2018-04-25,2018-05-02
934,2017-2018,"Eg vil stilla spørsmålet mitt til statsråd Høie. 
Annakvar dag tar ein pasient i det psykiske helsevernet sitt eige liv. Det er ein svært alvorleg situasjon. Tala overraskar sjølv garva forskarar på feltet. At dette skjer så ofte på den plassen der pasientar med alvorleg psykisk sjukdom skulle vera aller tryggast, rokkar ved tilliten til det norske helsevesenet. 
For to år sidan avslørte VG at det fann stad ein omfattande og ulovleg tvangsbruk overfor psykisk sjuke som var innlagde ved norske sjukehus. Kontrollkommisjonen som skulle sikra rettstryggleiken til pasientane, greip ikkje inn mot hyppig og ulovleg beltetvang. Det var òg ei svært alvorleg sak. Denne månaden fekk Noreg kritikk av FNs menneskerettskomité for vår praksis med elektrosjokkbehandling utan samtykke. Samtidig fekk vi kritikk frå FNs menneskerettskomité for korleis vi behandlar psykisk sjuke i fengsel – vi set dei på glattcelle. 
Glassjenta-saka viste oss eit psykisk helsevern som ikkje gir barn i barnevernet forsvarleg helsehjelp. Harde effektiviseringskrav, nedbygging av sengeplassar og auka omfang av sikkerheitspsykiatrien utfordrar pasienttilbodet til den sjukaste gruppa med pasientar. Vi snakkar om korridorpasientar på akuttpsykiatrisk avdeling og månadsvis med venting for unge jenter med spiseforstyrring. Vi snakkar om låg bemanning, noko som aukar risikoen for tvang. Eksempla står i kø. 
Dette viser eit helsevesen som diskriminerer pasientar med psykisk sjukdom, og ei regjering som ikkje grip inn. Forstår ikkje statsråden alvoret i situasjonen? 
",Kjersti Toppe,Senterpartiet,2018-04-25,2018-04-25
935,2017-2018,"Jeg vil gjerne stille et spørsmål til statsråd Mæland. 
Når vi reiser rundt i Norge nå, får vi – litt utenfor de sentrale byene – en opplevelse av avmakt og distanse. Det er noe jeg mener det politiske Norge må ta på alvor. Det handler om legitimiteten for beslutningene vi foretar. Jeg mener at regjeringens framgangsmåte i en del spørsmål bidrar til å styrke det inntrykket. Vi ser det nå i Finnmark, hvor det går mot en helt uvanlig folkeavstemning om regionsammenslåing, en opplevelse av å ikke bli hørt. Og det siste av mange eksempler ser vi i kommunesammenslåingen mellom Narvik, Ballangen og Tysfjord – i utgangspunktet en frivillig sammenslåing, med en god prosess, godt lokalt forankret og utarbeidet lokalt av kommunene og Fylkesmannen for å finne gode løsninger. 
I statsråd sist fredag gikk statsråd Mæland inn for å dele Tysfjord etter en modell som verken folk, folkevalgte eller fagfolk i området ønsker. Regjeringen går mot Fylkesmannen, ordførerne i de tre kommunene og fellesnemnda for nye Narvik kommune. Hva som i utgangspunktet kunne blitt en god start, blir en dårlig start. Ordførerne i de berørte kommunene har nedlagt sine verv i nemnda, og det er egentlig en ganske knusende dom. Høyre-politikere i regionen kaller dette for urovekkende arrogant. Det synes jeg er dekkende. 
Stortinget har vedtatt at frivillighet skal være det bærende prinsipp i kommunereformen. For alle praktiske formål bryter regjeringen med det når de griper inn på denne måten mot lokale prosesser som har vært fulgt i denne sammenslåingen. Jeg ønsker derfor å stille statsråden spørsmål rundt frivillighet: Mener statsråden at hennes opptreden her bryter det prinsippet? Har hun grepet inn i gode, lokale prosesser og gjort det som kunne blitt en god sammenslåing, til en langt mer krevende prosess? 
",Jonas Gahr Støre,Arbeiderpartiet,2018-04-25,2018-04-25
936,2017-2018,"Det er gode søkertall til anleggsmaskinfagene. Entreprenører ønsker flere lærlinger, og offentlige oppdragsgivere er pålagt å stille krav om lærlinger på prosjektene etter lærlingforskriften. Det virker imidlertid å være en ubalanse mellom tilbudet av skoleplasser, lærlingeplasser og fagarbeidere og etterspørselen fra næringslivet. Høyere kostnad enn for andre utdanningsprogram forverrer situasjonen.
Hvordan vil statsråden sikre at flere anleggsbedrifter får de lærlingene og den kompetansen de etterspør?",Marit Knutsdatter Strand,Senterpartiet,2018-04-25,2018-05-02
937,2017-2018,"Er statsråden opptatt av å ha et sterkt og velfungerende foreldreutvalg for barnehage og skole med tilhørende sekretariat med høy kvalitet, og mener i så fall statsråden at dette blir ivaretatt gjennom den flytteprosessen som nå gjennomføres?",Mona Fagerås,Sosialistisk Venstreparti,2018-04-24,2018-05-02
938,2017-2018,"Regjeringen har besluttet å flytte Foreldreutvalget for grunnopplæringen, FUG, til Bø, men FUG melder om at departementet ikke har etablert en god plan for flytteprosessen, og at dette nå går på bekostning av driften og utvalgets arbeid. 
Vil statsråden ta initiativ til en ordentlig konsekvensvurdering av en flytting av FUG og som et minimum påse at en unngår mer enn én flytteprosess, herunder vurdere en utsettelse av flyttingen?",Torstein Tvedt Solberg,Arbeiderpartiet,2018-04-19,2018-05-02
939,2017-2018,"Viser til oppslag i Aftenposten 19. april i år vedrørende dramatisk økning i antall personer som er etterlatt mot sin vilje i utlandet.
Hva har statsråden gjort for å forhindre at dette skjer, og hva vil han gjøre for å forhindre dette fremover?",Siri Gåsemyr Staalesen,Arbeiderpartiet,2018-04-19,2018-05-02
940,2017-2018,"Ressurssituasjonen i politidistriktene er krevende. Nestleder i Politiets Fellesforbund Innlandet skrev nylig i en kronikk at det er store forskjeller på by og land i Norges største politidistrikt, og viste blant annet til tidvis manglende politiberedskap. Eksempelvis måtte en hotellvert på Grotli i Oppland selv håndtere og pågripe en utagerende gjest fordi det tok for lang tid før politiet rykket ut. Innlandet politidistrikt har en politidekning på bare 1,45 pr. 1 000 innbyggere.
Mener statsråden at dagens situasjon er tilfredsstillende?",Emilie Mehl,Senterpartiet,2018-04-19,2018-04-25
941,2017-2018,"Etter den katastrofale brannen i høyhuset Greenfell Tower i London i fjor er det viktig å sikre at forebyggingen og beredskapen mot brann i høyhus er god nok også her i landet. Det angår byggematerialer, brannsikre rømningsveier, alarm- og sprinklersystemer, brannøvelser, tilsyn og kontroll, hvor høyt brannvesenets stigebiler kan nå opp m.m.
Mener statsråden at de kravene som stilles for å forebygge brann i høyhus og å redde beboerne hvis ulykken er ute, i dag er gode nok, og er det aktuelt med en ny gjennomgang av disse?",Jan Bøhler,Arbeiderpartiet,2018-04-19,2018-04-25
942,2017-2018,Har regjeringen vurdert de sikkerhets- og beredskapsmessige konsekvensene av dobbelt statsborgerskap i en situasjon der norske statsborgere også har statsborgerskap i et land Norge befinner seg i en konflikt med?,Heidi Greni,Senterpartiet,2018-04-19,2018-04-25
943,2017-2018,"Regjeringen samlet statlige tilskudd til fagskoler i Kunnskapsdepartementet, og ville via dialog og lovgivning sikre gode vilkår for fagskoleutdanning i tråd med regionale og nasjonale kompetansebehov. Fagskoletilbudet i landbruksfag oppleves som relevante, nødvendige og etterspurte.
Hva gjør at enkelte landbruksfag ble godkjent som tekniske fag tidligere, men ikke i dag, og hvem skal måtte betale for at denne nye praksisen går utover fagskoletilbudet innen landbruksutdanningene?",Marit Knutsdatter Strand,Senterpartiet,2018-04-19,2018-04-25
944,2017-2018,"Mener statsråden dagens isolasjonsbruk i norske fengsler er akseptabel, og hvilke andre konkrete planer, ut over ressursteam, har statsråden for å rydde opp i de uverdige forholdene for de svært psykisk syke som sitter i norske fengsler?",Maria Aasen-Svensrud,Arbeiderpartiet,2018-04-19,2018-04-25
945,2017-2018,"Ifølge NRK 17. april øker salget av brus og godteri på nett fra utlandet voldsomt etter den kraftige avgiftsøkningen som Høyre, Fremskrittspartiet, Venstre og Kristelig Folkeparti vedtok i statsbudsjettet for 2018. Norske kjøpmenn blir tvunget til å levere ut brus som gjennom post i butikk til langt lavere pris enn utsalgspris i butikk.
Hvor stor beregner regjeringen at samlet import av brus og godteri gjennom netthandel vil bli i 2018, hvor stor økning utgjør det fra 2017, og hvilke konsekvenser vil dette ha for folkehelse, arbeidsplasser og statens inntekter?",Sigbjørn Gjelsvik,Senterpartiet,2018-04-19,2018-04-25
946,2017-2018,"25. april markeres den internasjonale støyfrie dagen over hele verden. Hensikten er å skape oppmerksomhet om tiltak mot støy som påvirker vårt samfunn, vår velferd og vår helse. Dagen minner om viktigheten av en målrettet innsats mot støy. Stortinget har vedtatt en nasjonal handlingsplan mot støy. SSB har rapportert at antall støyplagede etter dette har økt betydelig. 
Hvilke konkrete mål har regjeringen for å snu utviklingen, og hvordan vil den sørge for en bred, målrettet innsats mot støy?",Ole André Myhrvold,Senterpartiet,2018-04-19,2018-04-25
947,2017-2018,"Jordbrukets samfunnsoppdrag er matvaresikkerhet. Stortingets flertall, Arbeiderpartiet, Senterpartiet, Sosialistisk Venstreparti og Kristelig Folkeparti, beregner dette som sjølforsyningsgraden av jordbruksmat korrigert for import av fôr som er historisk praksis. Mens den er om lag 40 pst. i Norge, har Sveits, med sitt kulturlandskap en sjølforsyningsgrad på om lag 50 pst. Skal Norge se ut som Sveits, krever det økt planteproduksjon. Vi må ha beite på større arealer, ha større fulldyrka arealer, og fruktbarheten i jorda må bedres.
Hvordan vil regjeringa legge til rette for en slik utvikling?",Per Olaf Lundteigen,Senterpartiet,2018-04-19,2018-04-25
948,2017-2018,"Eldre pasienter er den pasientgruppen som i dag blir sterkest rammet av regjeringens sykehuspolitikk, med kutt i døgnbehandling og korte liggetider. Mange eldre skrives for tidlig ut fra sykehus og opplever hyppige reinnleggelser og uverdige forflytninger mellom hjem, sykehus og sykehjem. Halvparten av liggedøgnene som er kuttet de siste årene, rammer personer over 80 år.
Hva vil landets eldreminister gjøre for å sikre eldre pasienter et verdig sykehustilbud, og vil statsråden kreve stopp i nedbygging av sengeplasser?",Kjersti Toppe,Senterpartiet,2018-04-19,2018-04-25
949,2017-2018,"I Forsvarets langtidsplan skreiv regjeringa mellom anna at '[...] de maritime patruljeflyene vil ikke komme inn under beskyttelsen av luftvernet på Evenes. Dette gjør at disse ressursene vil måtte deployere til en annen base ved et gitt trusselnivå'. I KS1 står det like fullt: 'Vi forstår det slik at det ikke planlegges å operere MPA fra Evenes under høyintensitetsoperasjoner.'
Skal eller skal ikkje dei maritime overvakingsflya operere frå Evenes under høgintensitetsoperasjonar?",Liv Signe Navarsete,Senterpartiet,2018-04-19,2018-04-25
950,2017-2018,"Fremskrittspartiet har i regjering økt elavgifta gang på gang. Dette gir høyere strømpriser og dårligere økonomi for folk flest. Nå åpner regjeringa for å bygge flere utenlandskabler som vil øke strømprisene ytterligere.
Vil regjeringa fryse elavgifta for å hindre ytterligere økninger i strømprisen i Norge?",Trygve Slagsvold Vedum,Senterpartiet,2018-04-19,2018-04-25
951,2017-2018,"I Telemarksavisa 19. april 2018 fremkommer det at hele påtaleseksjonen på Notodden sentraliseres til Skien. Det viser seg også at ledelsen i påtalemyndigheten i Sør-Øst politidistrikt har argumentert med at det kun behandles 31 saker på Notodden i året, mens realiteten er 81 saker.
Er det klokt å flytte seks arbeidsplasser samt et viktig juridisk fagmiljø vekk fra øvre del av Telemark, og er egentlig avgjørelsen riktig og godt begrunna når det viser seg at politiet i denne saken opererer med feil tallmateriale?",Åslaug Sem-Jacobsen,Senterpartiet,2018-04-19,2018-04-25
952,2017-2018,"I år går gjeldende bibliotekstrategi ut. Bibliotekene har utviklet seg som debatt- og litteraturhus, men samtidig har antall bibliotekenheter gått ned med 92 enheter fra 2010 til 2016. Kommunesammenslåing kan gi flere nedleggelser, det er store kvalitetsforskjeller og mange skolebiblioteker blir forsømt. Derfor har Sosialistisk Venstreparti foreslått et nasjonalt løft for bibliotekene, med en ny strategi, opptrappingsplan for midler øremerka til bibliotek, digitalt medieinnkjøpsbudsjett og egen skolebiblioteklov.
Vil statsråden støtte det?",Freddy André Øvstegård,Sosialistisk Venstreparti,2018-04-19,2018-04-25
953,2017-2018,"Inntektene i jordbruket har stupt. Hovedårsaken er økte avgifter. Av den samlede inntektsnedgangen kommer 60 pst. som følge av økte kostnader til diesel og energi. CO2-avgiften på anleggsdiesel har økt med 45 pst. på to år. I jordbruket var det en forventning om at avgiftene for næringa ville gå ned. 
Vil statsråden sørge for å redusere avgiftene for å styrke norsk matproduksjon?",Nils T. Bjørke,Senterpartiet,2018-04-19,2018-04-25
954,2017-2018,"Jeg vil begynne med å sitere fra Dagsavisen den 26. mars, hvor det sto følgende: 

«Når samtalen penser inn på den norske samfunnsmodellen, blir hun engasjert. Forteller at hun har besøkt nesten alle verdens hjørner, hvordan hun stolt har delt historier om det norske sosialdemokratiet og velferdsstaten. Nå er lovordene byttet ut med begreper som «rå kapitalisme» og «maksimal profitt»». 

Dette er ord hentet fra et intervju med Heidi Haldorsen. Heidi er en av 700 norske sjøfolk som kan miste jobben sin på Color Lines Kiel-ferger. Bakgrunnen er at regjeringen vil gjøre endringer slik at Color Line kan flagge om disse to fergene, med det resultat at norske sjøfolk kan bli erstattet med utenlandske arbeidstakere. 
Vi har gjentatte ganger tatt dette opp med næringsministeren, men situasjonen virker fastlåst. Det betyr at regjeringen gir Color Line en fullmakt til å gjøre hverdagen til Heidi og hennes kolleger utrygg, utrygg fordi sannsynligheten for at Heidi eller hennes kolleger skal bli erstattet med utenlandske arbeidstakere som er villig til å jobbe for en lavere lønn, er høyst reell og sannsynlig. Det er Color Line som må gjøre den fysiske handlingen, men det er regjeringen og statsministeren som må bære ansvaret for den utryggheten Heidi og mange andre sjøfolk nå opplever. Hvorfor gjør regjeringen dette? Nettolønnsordningen er styrket, kronekursen svekket og konkurranseulempen mot f.eks. Danmark dramatisk redusert. Color Line går ikke dårlig; det går særdeles godt. Regnskapene viser om lag 1 mrd. kr i overskudd før skatt, samlet, de siste to årene. Hundrevis av millioner er tatt ut i utbytte. 
For meg er dette uforståelig. Det er ikke det Norge Arbeiderpartiet vil ha, men det ser ut til å være det Norge statsministeren ønsker seg – et Norge der forskjellene øker, og der vanlige arbeidsfolk er de som må ta belastningen. Denne gang er det sjøfolkene, neste gang: hvem vet vi ikke. 
Spørsmålet blir: Hvorfor vil statsministeren sette 700 norske sjøfolk på land og legge til rette for at disse erstattes med utenlandske arbeidstakere? 
",Terje Aasland,Arbeiderpartiet,2018-04-18,2018-04-18
955,2017-2018,"I mai 2016 varslet regjeringen at Norge skulle trene syriske opprørere til kamp mot Den islamske staten, IS. Nå er det avslørt at militser trent av Norge i stedet driver krig for regimeskifte i Syria. Assad er hovedmålet, ifølge leder for den norsktrente militsen, den revolusjonære kommandohæren. 
Solberg ga et klart løfte til Stortinget og det norske folk: Norske soldater skulle sendes til Jordan for å gi trening, rådgivning og operativ støtte til syriske opprørere i kampen mot IS. Solberg sa ingenting om at vi skulle trene militser for regimeskiftekrig i Syria, men nå bekrefter altså to ledere for en norsktrent milits at dette er tilfellet. De sier rett ut at deres hovedprioritet ikke er å kjempe mot IS, men å føre krig mot Syrias regjeringshær. 
Ved å trene militser som kriger for regimeskifte, har regjeringen bidratt til å forlenge krigen og de sivile lidelsene i Syria, hjelpe Saudi-Arabia og islamistiske grupper med å forlenge deres nederlagsdømte krig for regimeskifte og undergrave folkeretten og dermed Norges vitale sikkerhetsinteresser. Dette betyr også at Solberg-regjeringen har feilinformert Stortinget om treningsoppdraget i Jordan, med mindre regjeringen ikke har undersøkt om treningsoppdraget er i tråd med mandatet. 
Jeg vil derfor ha svar på følgende: Har regjeringen vært klar over at militser trent av norske soldater driver krig for regimeskifte, eller er dette helt ny informasjon? Og hva har regjeringen gjort for å undersøke og forsikre seg om at treningsoppdraget utføres i tråd med mandatet som har blitt oppgitt overfor Stortinget og det norske folk? 
",Bjørnar Moxnes,Rødt,2018-04-18,2018-04-18
956,2017-2018,"Regjeringen snakker mye om klima og miljø, både hjemme og ute, og nylig var statsministeren på tur langt inne i jungelen for både å danse og snakke om viktigheten av å ta vare på jordens klima, samt om Norges innsats. Det synes vi er veldig bra. 
Men også her hjemme har vi og regjeringen store mål om framskritt i klimapolitikken. Det har også MDG-byrådet i Oslo, der man fra 2015 til 2016 klarte å kutte klimagassutslippene med hele 8 pst. Til sammenligning klarte regjeringen, under statsministerens ledelse, kun å kutte 1 pst. i hele Norge i det samme tidsrommet. 
Oslo høster nå anerkjennelse i FN. Buenos Aires og Shanghai vil lære av Oslos klimapolitikk. Oslo har satt seg høye mål og samtidig vist at målrettet arbeid og å sette inn tiltak som faktisk fungerer, gir resultater – dersom det er vilje til stede. Derfor nådde Oslo klimamålet for 2017 allerede i 2016. Regjeringen ligger derimot langt på etterskudd, og Norge vil – med det tempoet som nå holdes – bli et lavutslippssamfunn om ca. 2018 år, etter regjeringens eget skjema. 
Det er fint at statsministeren drar ut i jungelen for å lære og lære bort. Men kunne hun også tenke seg å utforske rundt her, utforske politikken i byen hvor hun selv bor, for å lære hvordan det faktisk går an å gjøre de utslippskuttene som man lover – og som statsministeren er så tydelig på at hun er ivrig etter å nå og få til på et nasjonalt nivå? 
",Per Espen Stoknes,Miljøpartiet De Grønne,2018-04-18,2018-04-18
957,2017-2018,"Kristeleg Folkepartis mål er eit varmare samfunn, eit samfunn der inkludering kjem framfor ekskludering. Eg fryktar eit samfunn der grupper fell utanfor. Ei av dei gruppene som eg er mest bekymra for, er det få som snakkar om: dei som ikkje passar inn, dei som er uønskte, dei som blir sortere bort. For eksempel kan moderne medisinsk teknologi føre til at det i framtida så å seie ikkje blir fødde menneske med Downs syndrom, og vi veit jo at ni av ti barn som får påvist Downs syndrom, blir sortere bort før dei blir fødde, òg i vårt eige land. Det er grunn til å stille seg spørsmålet: Om vi begynner med Downs syndrom, kvar skal vi da stoppe? 
For snart to veker sidan såg vi korleis landsmøtet i Høgre valde å ta store steg i liberaliserande retning innanfor bioteknologien, og bort frå barns rettar. Mange i Høgre uttrykkjer likevel ein prisverdig motstand mot å få eit sorteringssamfunn. Kristeleg Folkeparti er glad for at Høgre åtvarar nettopp mot faren for eit sorteringssamfunn, men eg har òg lyst til å seie: Sorteringa skjer allereie i dag, og det er ikkje nok med gode ord og formuleringar i eit prinsipprogram, det er dei praktiske vedtaka som reelt sett styrer dette. 
Statsministeren har eit nært og godt forhold til Høgre og Høgres landsmøte, men ho står her i dag som leiar for ei regjering. Eg vil utfordre henne på kva som er regjeringa sin visjon for dette, for kampen mot sorteringssamfunnet. Er ein villig til å gå til konkrete tiltak, der ein vurderer ei reversering av PGD, altså at ein gjer det tillate å sjukdomsteste befrukta egg for å kunne luke ut spirande liv med visse typar eigenskapar? Vil ein vurdere det ein gjorde på tvillingabort. Vil ein vurdere å endre § 2 c i abortlova, som er grunnlag for sortering? 
",Knut Arild Hareide,Kristelig Folkeparti,2018-04-18,2018-04-18
958,2017-2018,"Ulikheten i makt og rikdom øker i Norge, og det er en utvikling regjeringen bidrar aktivt til – både gjennom å rigge skattesystemet for den økonomiske eliten, gjennom å svekke arbeidstakernes rettigheter og gjennom usosiale kutt som rammer dem som har minst. Vi trenger en helt annen politikk, en økonomisk politikk for de mange ikke de få, og en økonomisk politikk som setter menneskene med minst foran milliardærklassen. Vi vet allerede at regjeringen ikke aner hva resultatet av skattekuttene til de rike har vært, de bruker milliarder på noe de ikke er i stand til å dokumentere har positiv effekt på norsk økonomi. 
I dag vil jeg gjerne finne ut om statsministeren har undersøkt hvordan det går med dem som er helt i andre enden av det norske samfunnet, de som er rammet av statsminister Erna Solbergs ulike usosiale kutt for folk som er syke eller har lite. 
Først til barn av uføre: Regjeringen gjennomførte knallharde kutt mot flere tusen barn som har en mamma eller en pappa som er ufør. Jeg lurer på om statsministeren har undersøkt om noen av disse barna har mistet muligheten til å delta på håndball, fotball eller andre normale fritidsaktiviteter på grunn av de kuttene regjeringen har gjennomført, som har gjort fattige familier fattigere. 
",Audun Lysbakken,Sosialistisk Venstreparti,2018-04-18,2018-04-18
959,2017-2018,"I dag var norske bønder på plass for å servera frukost framfor Stortinget. Det betyr at me straks er i gang med årets jordbruksoppgjer. Jordbruksoppgjeret er ei viktig sak for jordbruket, det er ei viktig sak for Noreg og for alle som er opptekne av god og trygg mat. Eg kan lova statsministeren at òg Senterpartiet er klar. 
Eit aktivt jordbruk og matproduksjon i heile landet må til for å sikra befolkninga nok sunn og trygg mat. Det må til for å sikra busetjing i heile landet. Det må til for å sikra vår totale beredskap. Og jordbruket er grunnlaget for vår største fastlandsindustri. 
Jordbruksoppgjeret handlar i stor grad om at det skal vera lønsamt å produsera mat i Noreg. Stortinget har slått fast at bondens inntekt er det viktigaste verkemidlet for å nå dei måla som er sette for norsk landbruk. Målet, vedteke av Stortinget, er å redusera inntektsgapet mellom jordbruket og andre grupper i samfunnet. 
Tala i forkant av vårens jordbruksoppgjer viser at inntektene til bøndene stuper. Resultatet av fire år med liberalisering og sentralisering av jordbrukspolitikken er i ferd med å koma for ein dag. Jordbruksoppgjeret 2017 enda med brot og at Stortinget var nøydd til å gripa inn for å endra regjeringa sitt forslag til jordbruksoppgjer. I valet i haust mista dei tre mest landbruksliberalistiske partia på Stortinget sitt fleirtal i Stortinget. 
Årets jordbruksoppgjer vert ein kamp for at me skal ha eit landbruk i heile landet med god dyrevelferd og med både store og små gardar. Så mitt spørsmål er: Vil statsministeren i år sørgja for at me får eit jordbruksoppgjer som oppfyller Stortinget sitt mål om å redusera inntektsforskjellane mellom jordbruket og andre grupper i samfunnet? 
",Geir Pollestad,Senterpartiet,2018-04-18,2018-04-18
960,2017-2018,"Det koster å finansiere fellesskapets sykehus, men det er vel investerte penger. I forrige stortingsperiode lå regjeringen og stortingsflertallet systematisk under de løftene de ga til sykehusene for å finansiere dem og tilbudet deres. I år, det første i denne stortingsperioden, ligger regjeringen 1,5 mrd. kr under det Arbeiderpartiet mener er riktig for at sykehusene kan levere gode tilbud, ha dyktige ansatte og kjøpe inn medisinskteknisk utstyr. Nå begynner vi å se resultatene av dette rundt om på norske sykehus. 
På Haukeland universitetssykehus i Bergen legges det opp til at opp mot 40 pst. av barselkvinnene må ut 6 timer etter fødsel. Sykehuset på Kalnes i Østfold, et nytt, moderne sykehus, har allerede nå mange korridorpasienter grunnet ressursutfordringer. 
I Egersund i Rogaland er det et avansert rehabiliteringstilbud for KOLS-/lungepasienter. Jeg besøkte stedet for noen dager siden. Det trues nå med nedleggelse – ikke for bedre rehabilitering, men for å være med og finansiere nytt sykehus i Stavanger. Vi har også eksempler rundt om i Norge på at det nå kreves egenandeler fra unge mennesker for rus- og psykisk helsebehandling. 
Sykehuset Telemark, som jeg besøkte forleden dag, har et budsjett på litt over 3 mrd. kr. De skal nå kutte 200 mill. kr, og det går ut over investering i medisinskteknisk utstyr, forberedelse av nye stråleenheter osv. 
Jeg vil si at sykehusene er vant til omstillinger – de har dyktige ansatte – og selv med vårt budsjettopplegg vil det være behov for det. Men vi begynner å nå en grense som er urovekkende når vi ser resultatene og tilbudet til pasientene. De behandler flere, ventetidene går ned, og det skyldes godt arbeid i sykehusene, men det begynner å nå en grense. 
Spørsmålet mitt til statsministeren er: Er hun enig i at det nå er skåret til beinet, og at det begynner å svekke tilbudet for god pasientbehandling og kvaliteten i fellesskapets sykehus? 
",Jonas Gahr Støre,Arbeiderpartiet,2018-04-18,2018-04-18
961,2017-2018,"Ved Norges brannskole i Tjeldsund i Nordland skulle det starte opp et fagskoletilbud høsten 2019 som skulle bidra til bedre kompetanse i alle landets brannvesen. Åpningen er nå utsatt på ubestemt tid grunnet behov for 'infrastruktur'.
Hvilken infrastruktur er det som forsinker åpningen, og hva er ny tidsplan pr. i dag?",Åsunn Lyngedal,Arbeiderpartiet,2018-04-18,2018-04-25
962,2017-2018,"Basert på Finansdepartementets beste estimat og prognoser fra blant annet SSB:
Hvor mye må forsvarsbudsjettet ligge på hvert år fra og med 2019 for at forsvarsbevilgningene skal utgjøre 2 prosent av BNP (etter NATOs beregningsmåte) senest i statsbudsjettet for 2024, gitt at opptrappingsplanen skal være lineær med den usikkerhetsfaktoren som Finansdepartementet normalt legger til grunn?",Willfred Nordlund,Senterpartiet,2018-04-18,2018-04-25
963,2017-2018,"Av Dagsavisen 17. april fremgår det at regjeringen ikke har oversikt over antall personer som mottar kontantstøtte. I statsbudsjettet for 2018 forslo regjeringen å bevilge i overkant av 1,7 mrd. kroner til ordningen.
Er det riktig at regjeringen ikke ser behov for verken å vite selv eller å orientere storting og kommuner om hvem og hvor mange som søker og mottar kontantstøtte?",Kari Henriksen,Arbeiderpartiet,2018-04-17,2018-04-25
964,2017-2018,"Det Norske Blåseensembles visjon om å være et nyskapende orkester innen klassisk musikk blir lagt merke til både innen- og utenlands. Ensemblets strategi harmonerer godt med visjonen i 'Grenseløse Østfold' og regjeringens Jeløya-plattform om at offentlig støtte i større grad bør gå til fremvisning, ikke bare til produksjon. Det Norske Blåseensemble har søkt om økt støtte fra staten for å kunne øke antall konserter.
Vil statsråden bidra til at ensemblets strategi kan realiseres neste år?",Svein Roald Hansen,Arbeiderpartiet,2018-04-16,2018-04-25
965,2017-2018,"I en tid der alle virksomheter er avhengige av digitaliserte løsninger, er tilgangen på kompetanse innen IT-sikkerhet avgjørende. Det har lenge vært et problem for både næringslivet og offentlig forvaltning å skaffe IKT-sikkerhetspersonell generelt og kryptologer spesielt. Dette er kompetanse som er helt avgjørende i kampen mot spionasje, sabotasje og terror.
Hvilke tiltak vil regjeringen sette i verk slik at utdanningsinstitusjonene faktisk prioriterer utdanning av kryptologer?",Marit Knutsdatter Strand,Senterpartiet,2018-04-12,2018-04-25
966,2017-2018,"Sikkerhetsmyndighetene har uttrykt sterk bekymring over mangelen på IT-kompetanse til å beskytte nasjonal sikkerhetsgradert informasjon som skal være underlagt nasjonal kontroll. Situasjonen skal være så kritisk at det ikke finnes norske borgere innen kryptologi på doktorgradsnivå som kan sikkerhetsklareres til å utføre slike oppgaver.
Hvilke konkrete tiltak har regjeringen iverksatt og planlagt for å bygge opp denne type kompetanse slik at rikets sikkerhet ivaretas?",Marit Arnstad,Senterpartiet,2018-04-12,2018-04-25
967,2017-2018,"Barnevernet er kraftig kritisert av Riksrevisjonen for si handtering av akuttplassering av barn og unge. Bufetat har ikkje god nok tiltakskapasitet til å plassere barn i nærområdet. For den kommunale barneverntenesta blir oppfølging av barnet vanskelegare. Bufdir har sett mål om at alle akuttplasseringar skal skje i statlege tiltak. Men alle regionar må gjennomføre private kjøp for å overhalde bistandsplikta. 
Kva vil statsråden gjere for å sikre alle barn forsvarlege akuttplasseringar?",Kjersti Toppe,Senterpartiet,2018-04-12,2018-04-25
968,2017-2018,"Regjeringen virker bestemt på å gjennomføre endringen som etter all sannsynlighet vil føre til at 700 norske sjøfolk i Color Line settes på land. Arbeiderpartiet mener endringen både er unødvendig og urettferdig. Vi mener også endringen kan skape et kappløp mot bunnen i Norden - en konkurranse basert på dårligere lønns- og arbeidsvilkår.
Hvorfor vil statsråden gjennomføre en forskningsanalyse om dette spørsmålet etter noen år når det er for seint å stoppe det, i stedet for en utredning på forhånd?",Terje Aasland,Arbeiderpartiet,2018-04-12,2018-04-25
969,2017-2018,"Ved Alunorte har det nå og tidligere vært ulovlige utslipp. Ledelsen avviste lenge de ulovlige utslippene, før de til slutt ble innrømmet. Lokale tillitsvalgte har uttalt at de i flere år har prøvd å ta opp miljøforhold ved produksjonen. Staten krever blant annet at det skal være åpenhet knyttet til sine selskapers virksomhet, og at selskapene skal ivareta sitt samfunnsansvar. 
Hva har regjeringen Solberg gjort for å sikre at det i statseide bedrifter tas miljøhensyn i lokalområdet, for å sikre åpenhet, og for at tillitsvalgte blir hørt?",Seher Aydar,Rødt,2018-04-12,2018-04-25
970,2017-2018,"Som et ledd i regjeringens sentralisering av Norge skal nesten halvparten av landets skattekontor legges ned innen utgangen av neste år. Etter dette vil det kun være 57 kontorer igjen. Svært mange skattebetalere må nå akseptere til dels svært lang reisevei til nærmeste skattekontor. Samtidig vil 564 medarbeidere måtte bytte arbeidssted. 
Kan statsråden garantere skattebetalere og ansatte at alle de 57 gjenværende kontorene vil bestå med stedlig ledelse og ha minst samme bemanning som i dag?",Sigbjørn Gjelsvik,Senterpartiet,2018-04-12,2018-04-25
971,2017-2018,"Nordisk råd har vedtatt 15 punkter innen samferdselsområdet som er viktige for vekst og utvikling i de nordiske land. Ett av punktene som ble vedtatt, er å gjenopprette et nordisk ministerråd for transport. Det har tidligere eksistert et slikt ministerråd, men det ble nedlagt i 2005.
På hvilken måte vil statsråden arbeide for å følge opp vedtaket fra Nordisk råd, slik at vi kan få etablert et nordisk ministerråd for transport?",Stein Erik Lauvås,Arbeiderpartiet,2018-04-12,2018-04-25
972,2017-2018,"Uttak av rovvilt er viktig beredskap for å sikre beitenæringa og dyrevelferd hos beitedyr. Uttak av rovvilt med helikopter er en nødvendig del av uttaksberedskapen når et vanskelig og lite smidig regelverk forhindrer effektivt uttak av rovvilt. Helikopteruttak forutsetter gode forhold, og det er ofte slik at gode forhold for helikopteruttak i områder med stort skadepotensial ikke benyttes, fordi kapasiteten på personell og materiell er for liten.
Hva vil statsråden gjøre for å øke helikopterberedskapen ved uttak av rovvilt?",Siv Mossleth,Senterpartiet,2018-04-12,2018-04-18
973,2017-2018,"Regjeringen har tidligere varslet at spørsmålet om framtidig bruk av Nasjonalgalleriet til kunstutstillinger som en del av Nasjonalmuseet, må avklares i 2018, og i den nye regjeringsplattformen fra Jeløya er det gitt positive signaler om dette. Statsråden har vært personlig engasjert i saken gjennom lang tid og prisverdig stilt opp på aksjoner for at galleriet skal leve videre.
Hva er status i arbeidet med planene om framtidig bruk av Nasjonalgalleriet, og når vil dette bli lagt fram for Stortinget?",Jan Bøhler,Arbeiderpartiet,2018-04-12,2018-04-18
974,2017-2018,"I avisa Gudbrandsdølen Dagningen den 12. april har tillitsvald i Innlandet Politidistrikt, Finn Hvalbye, eit innlegg om den kritiske mannskapsmangelen i politidistriktet. Med fleire avvik i den siste tiden der politiet må be publikum ta affære sjølv, for eksempel på Grotli Høyfjellshotell i påska, er det lite som tydar på meire politi nær folk. 
Når meiner statsråden at ein også i Innlandet kan rekne med å få ei bemanning i tråd med måla som Stortinget har satt på 2 politifolk pr. 1 000 innbyggjarar?",Ivar Odnes,Senterpartiet,2018-04-12,2018-04-18
975,2017-2018,"Miljøpartiet De Grønne vil rose regjeringen for å fastslå at rusmisbrukere trenger hjelp, ikke straff. De Grønne mener det er på høy tid at vi utreder ulike modeller for regulert omsetning av lettere rusmidler, som i dag er ulovlige. Fra regjeringens side understrekes det derimot at bruk og besittelse av narkotika fremdeles skal være ulovlig. Dette har blitt kritisert av flere.
Hvorfor vil ikke statsråden at utvalget også skal vurdere lovlig omsetning som en mulig løsning?",Per Espen Stoknes,Miljøpartiet De Grønne,2018-04-12,2018-04-18
976,2017-2018,"NRK.no skriver 11. april at jurist Jon Christian Fløysvik Nordrum, som jobber ved Universitetet i Oslo og har skrevet doktorgrad om utredningsinstruksen, er tydelig på at forslaget til nye fylkesnavn skulle vært sendt på høring. 'Ved å ikkje gjera det, så bryt regjeringa utgreiingsinstruksen, og det er det same som å bryta lova', sier han ifølge NRK.no. 
Hvorfor tar ikke regjeringen utredningsinstruksen på alvor og sender saken på høring?",Trygve Slagsvold Vedum,Senterpartiet,2018-04-12,2018-04-18
977,2017-2018,"Spørsmålet mitt går til arbeidsministeren. 
Det er regjeringa sitt ansvar så godt som mogleg og så tidleg som mogleg å informera og involvera Stortinget om prosessane som går i EU, og som er relevante for oss. Kjem dei for seint, svekkjer det òg dei moglegheitene Noreg har til påverka desse prosessane. 
For å ta nokre eksempel: I saka om kjøp av kommersielle allmennkringkastingstenester vart det hevda av representantar frå regjeringspartia at ESA kunne stansa det. Men Stortinget stod på sitt og kravde at regjeringa skulle notifisera saka, og då viste det seg at det var Stortinget som hadde rett, og at EØS ikkje var til hinder for denne løysinga. I Acer-debatten var det igjen Arbeidarpartiet som vart nøydd til å tvinga på plass garantiar som sikrar viktige norske omsyn. Og nyleg har EU-kommisjonen fremja forslag om eit europeisk arbeidsmarknadsbyrå. Det er noko som kan vera eit viktig og positivt verkemiddel mot sosial dumping, på tvers av landegrensene. Men i Arbeidarpartiet er me samtidig oppteke av at forslaget ikkje skal innebera suverenitetsavståing, myndigheitsoverføring eller at det skal leggja hindringar for tiltak mot sosial dumping og arbeidslivskriminalitet i Noreg. 
Så spørsmålet mitt er ganske enkelt om statsråden kan garantera at regjeringa i denne saka kjem til å ha ein meir aktiv rolle opp mot EU, og at ho vil informera Stortinget jamleg om arbeidet for å sikra at norske interesser vert varetekne. 
",Hadia Tajik,Arbeiderpartiet,2018-04-11,2018-04-11
978,2017-2018,"Mitt spørsmål går til utenriksministeren. 
Det sikkerheitspolitiske biletet endrar seg. Verda er vesentleg meir uroleg no enn for få år sidan. Dette opptek sjølvsagt også utanriksministeren. 7. april i år gav statsråden eit omfattande intervju til Dagbladet om det sikkerheitspolitiske biletet av det norske forsvaret. Om NATO sitt 2-prosentmål er statsråden sitert på følgjande: 

«Jo, vi står fast ved at vi skal jobbe for å nå målet. Den forpliktelsen har vi slått klart fast.» 

At Høgre har stadfesta NATO sitt 2-prosentmål er eg ikkje i tvil om. På Høgre sine eigne heimesider annonserte partiet etter landsmøtet i fjor følgjande krystallklåre melding: «Høyre vil bruke to prosent av BNP på Forsvar innen 2024, som vil bety en ytterligere opptrapping av forsvar, sikkerhet og beredskap.» Og dette gikk Høyre til val på i 2017. 
Både statsråden sitt intervju til Dagbladet laurdag og ikkje minst Høgre sine lovnader attgjevne på eigne heimesider, står i skarp kontrast til det statsråden skreiv i brev til Stortinget halvannan månad etter Høgres landsmøte i fjor. Der skreiv statsråden at 

«å oppnå en situasjon der Norge faktisk bruker 2 prosent av BNP til forsvarsformål vil kreve betydelige rammeøkninger i de kommende årene, også ut over nivåene det planlegges for i denne langtidsplanen». 

Eg stiller dette spørsmålet om 2-prosenten, sjølv om eg veit at statsråden har skifta beite og no er utanriksminister. Men med bakgrunn i Dagbladet sitt oppslag finn eg det rett å vise til intervjuet der statsråden òg seier at «i Høyre sier vi også at det er viktig å bruke pengene riktig». Det er det ingen som helst tvil om, men det er vanskeleg å sikre god økonomistyring om ein seier to komplett motsette ting om finansiering av Forsvaret. Kan statsråden stadfeste at lovnaden etter eige landsmøte i fjor framleis gjeld?",Liv Signe Navarsete,Senterpartiet,2018-04-11,2018-04-11
979,2017-2018,"Mitt spørsmål går til utenriksministeren og handler om Palestina. 
Den brutale krigen i Syria har gått inn i sitt åttende år, og sivilbefolkningen har lidd mer enn nok. Men krigen i Syria har på sett og vis redusert den internasjonale oppmerksomheten mot den uløste konflikten mellom Israel og palestinerne. Utviklingen i Midtøsten de siste årene har nok også svekket det tradisjonelle argumentet om at en løsning på Israel–Palestina-konflikten utgjør en nøkkel til stabilitet og positiv utvikling i hele regionen. Likevel: Konflikten er uløst. Den uakseptable okkupasjonen og blokaden vedvarer. 
I mai fyller staten Israel 70 år. Norge var blant de første landene til å anerkjenne Israel. Vi ønsker samarbeid med Israel og støtter Israels framtid som et liberalt demokrati. Men status som liberalt demokrati er dypt uforenlig med okkupasjonen av det palestinske land. I fjor kunne vi markere at Israels okkupasjon av Palestina hadde vart et halvt århundre. 
En fredelig løsning på konflikten stiller krav til begge parter. Israel må bære et tydelig ansvar for befolkningen de holder under okkupasjon. Rakettangrep og terroranslag mot Israel må opphøre. I påsken tilspisset konflikten seg igjen på Gazastripen. Titusener av palestinere samlet seg i protest nær grensegjerdet. Langfredag skal 16 palestinere ha blitt drept og over 1 400 såret. Hva er Norges holdning til Israels framferd overfor demonstrantene, og hvordan har denne holdningen blitt kommunisert til israelske myndigheter? 
",Anniken Huitfeldt,Arbeiderpartiet,2018-04-11,2018-04-11
980,2017-2018,"I går la regjeringen fram en proposisjon om innleie av arbeidskraft, som strammer inn på noen felt, men også åpner opp for enda mer bruk av midlertidige ansettelser. Bemanningsbyråene skal ifølge regjeringen nå få en eksklusiv rett til å ansette midlertidig for å leie ut til reelle vikariater. Denne ordningen vil garantert bidra til misbruk. Så lenge tilsynet ikke skal føre tilsyn og straffe brudd på disse reglene, blir det i realiteten fortsatt fritt fram for bemanningsbransjen å bryte reglene for utleie av arbeidskraft. Så lite tyder på at bemanningsbransjen blir noe mindre ille med de nye forslagene som regjeringen har lagt fram. 
Derfor er det spesielt bekymringsfullt at Høyre på sitt landsmøte nå i helgen vedtok at Nav skal gi navn på arbeidssøkere til bemanningsbyråene. Nå går altså Høyre inn for å formalisere og systematisere tettere samarbeid mellom Nav og bemanningsbyråene, og dette kommer etter at fagbevegelsen har ropt varsko om at bedrifter kvitter seg med fast ansatte og erstatter dem med innleide fra bemanningsbyråer. Det Høyre har vedtatt, vil i praksis øke bruken av bemanningsbyråer om det gjennomføres. Her er altså Høyre på kollisjonskurs med stortingsflertallet, som i februar ba om tiltak for å stramme inn på bruken av bemanningsbyråer. 
Regjeringen gjentar samtidig at faste ansettelser er hovedregelen i Norge. Hvem vil statsråden nå lytte til? Stortingsflertallet, som har gitt tydelige signaler om å begrense bemanningsbransjen, eller eget parti, Høyre, som åpenbart nå går inn for å øke bruken av byråene gjennom Nav? 
",Bjørnar Moxnes,Rødt,2018-04-11,2018-04-11
981,2017-2018,"Mitt spørsmål går til utanriksministeren. 
Etter fleire år med frosne relasjonar med Kina i kjølvatnet av at Nobelkomiteen tildelte Liu Xiaobo fredsprisen, blei dei politiske relasjonane normaliserte igjen i 2016. Det er sjølvsagt av stor betydning for Noreg. Kina er ei stormakt både økonomisk og politisk, ein viktig marknad og ein stadig meir aktiv aktør òg internasjonalt. 
Samtidig opplever vi at regjeringa i tida etter oppmjukinga overfor Kina har snakka med innestemma når det gjeld menneskerettssituasjonen i Kina. Det er iallfall det inntrykket ein kan få. Og det skjer altså i ei tid der president Xi Jinping fører landet i ei meir autoritær retning med stadig strengare kontroll, og overvakinga av innbyggjarane blir sterkare, det blir mindre demokrati og mindre fridom. Eit eksempel er at i går kunne VG melde at Kinas myndigheiter har stansa alt sal av biblar på nett, eit klart angrep på trusfridomen og eitt av fleire eksempel på at regimet strammar inn kontrollen overfor religionsutøvinga i landet. 
Korleis stiller Noreg seg til den negative utviklinga når det gjeld trusfridom og menneskerettar generelt i Kina, og ser regjeringa det slik at Noreg har rom for å ta opp desse kritiske spørsmåla? Mitt spørsmål er òg: Er det ikkje no på tide at Noreg våger å bruke utestemma i desse viktige verdispørsmåla? Noreg er ein nasjon som har løfta menneskerettar. Gjer me det no aktivt i den dialogen me har med Kina? 
",Knut Arild Hareide,Kristelig Folkeparti,2018-04-11,2018-04-11
982,2017-2018,"Mitt spørsmål går til finansministeren. 
Det er tid for både budsjettkonferanse og landsmøter, og regjeringspartiene har i en rekke ulike oppslag bebudet strammere tider i Norge. Alle får ikke, varsler finansministeren. Man kan jo da spørre seg om det er et varsel om at ikke alle med millioninntekter lenger skal få massive skattelettelser, eller at regjeringen vil tette hullene i skattesystemet, der internasjonale selskaper gjennom aggressiv skatteplanlegging flytter store overskudd ut av landet, og sånn sett unngår skatt til fellesskapet. Men nei. Leser man litt lenger, ser man også at lederen i finanskomiteen tar til orde for innstramming i sykelønnsordningen og økte egenandeler i helsevesenet. Det er ikke unaturlig at handlingsrommet er mindre etter den fem år lange festen som har vært, med skattelettelse til de rikeste og massiv oljepengebruk – en fest som resulterer i økte forskjeller, innhogg i framtidens sparepenger og mindre handlingsrom. Samtidig har vi de siste årene sett at uføre med barn har fått mindre å rutte med. De som har mistet jobben, får skatt på sluttvederlaget. Kronisk syke, brannskadde og amputerte har mistet retten til gratis fysioterapi. Og sånn kunne jeg fortsatt. Så spørsmålet til finansministeren er: Hvem er det nå som ikke skal få? Hvem er det nå som må stramme livreimen? Er det de som har mest, eller er det de som allerede har fått mindre? 
",Kari Elisabeth Kaski,Sosialistisk Venstreparti,2018-04-11,2018-04-11
983,2017-2018,"Saken gjelder hvilken plass bemanningsforetak skal ha i norsk arbeidsliv framover. Dette er foretak som ikke er tilhengere av fast ansettelse for sine folk, og de er ikke lærlinger. De bryter derfor fundamentalt med det som alle hyller i norsk arbeidsliv, et velorganisert arbeidsliv som gir grunnlag for et trygt familieliv. 
Spørsmålet er om Stortinget skal legge til rette for bemanningsforetak i arbeidsmiljøloven. I tilfelle ja, hvilken rolle og hvilke regler skal i så fall gjelde for bemanningsforetak for å unngå urettferdig konkurranse? 
Senterpartiet har aldri gått inn for forbud mot bemanningsforetak. Andre partier har tatt til orde for forbud, men ikke foreslått det. Dem om det. 
Bemanningsforetakene startet for å dekke et behov for vikarer. Det var og er Senterpartiet enig i at bør fortsette. Dette er lovregulert i arbeidsmiljøloven § 14-12 (1), som refererer seg til bruk av vikarer i arbeidsmiljøloven § 14-9 (1) b. 
Spørsmålet er derfor hvilke ansettelseskontrakter som loven skal kreve i disse tilfellene. Hittil har det vært fast ansettelse i utleiebedriften, altså bemanningsforetaket. Men så har NHO Service og Handel sine dyktige strateger utviklet dette og innført ansettelseskontrakten «fast ansatt uten lønn mellom oppdrag». Ved litt nærmere ettertanke forstår alle at dette bare er et annet ord for tilkallingsvikarer, altså ingen reell fast ansettelse. 
Regjeringa gjør disse ansettelseskontraktene ulovlig ved å definere faste ansettelser korrekt og så ta det inn i arbeidsmiljøloven § 14-9. Senterpartiet støtter sjølsagt denne lovendringen. Men så slipper regjeringa katta ut av sekken: Bemanningsforetakene skal få en særregel om rett til å ansette sine folk på midlertidige stillinger når de leies videre ut i vikarstillinger. Etter Senterpartiets mening må det være faste ansettelser i bemanningsforetak. Dersom det ikke fungerer, kan byråene formidle arbeidskraft og dermed dekke behovet for vikarer. Hvorfor kan ikke statsråden støtte en slik linje? 
",Per Olaf Lundteigen,Senterpartiet,2018-04-11,2018-04-11
984,2017-2018,"Mitt spørsmål går til finansministeren. 
Partene i arbeidslivet har nylig blitt enige om en tariffavtale. Samtidig har de funnet løsninger på urettferdige deler i AFP-ordningen i privat sektor. Årets oppgjør har vært et viktig steg på veien mot en bedre og mer framtidsrettet pensjon. Det er oppløftende å se hvordan partene finner sammen og bruker tariffoppgjørene for å motvirke urettferdige forskjeller i arbeidslivet. 
Men ikke alle pensjonsflokene er løst. I spørsmålet om endringer i ordningen med obligatorisk tjenestepensjonen er ballen spilt over til storting og regjering. I dag er det valgfritt om arbeidsgiver betaler inn pensjon for dem som tjener under 1G, som er vel 93 000 kr. Arbeidsgiver trenger altså ikke å betale inn pensjon for de første lønnskronene. De som er mellom 13 og 20 år, får heller ikke ta del i ordningen. Det samme gjelder for dem med små stillingsbrøker. Om en ikke er i samme jobb i mer enn tolv måneder, får en heller ikke uttelling. 
Pensjonsopptjening fra første krone og fra første time er et viktig sosialt spørsmål. Det handler først og fremst om unge folk, om folk i små stillinger og om dem som tjener dårligst. Men også arbeidstakere med alminnelige lønninger får lite i tjenestepensjon av den grunn. Tjener en 400 000 kr, regnes ens pensjonsopptjening kun av 307 000 kr når det gjelder obligatorisk tjenestepensjon. I tillegg vet vi at det å ordne pensjonsordninger er bra for å holde orden i arbeidslivet og ha et seriøst arbeidsliv. 
Arbeiderpartiet vil ta opp kampen for at folk i private bedrifter også skal få pensjon for hver krone de tjener. Er statsråden enig i at det er urettferdig at ordningen med obligatorisk tjenestepensjon ikke gir pensjonsopptjening for de første 93 000 kr, når dette er endret i andre lover som regulerer pensjonen? 
",Rigmor Aasrud,Arbeiderpartiet,2018-04-11,2018-04-11
985,2017-2018,"En kjerneoppgave for nasjonalstaten er å gi innbyggerne trygghet i hverdagen. Organisert kriminalitet som brer om seg over landegrensene, er en utfordring. Selv om vi har et godt og effektivt tollvesen, melder de ansatte om utfordringer og manglende bemanning som går utover beredskapen.
Hva vil statsråden gjøre for å bedre bemanningssituasjonen i tolletaten, og derigjennom sørge for at vi igjen har den nødvendige kontroll med trafikken og varestrømmen over grenseovergangene våre?",Arve Sigmundstad,Arbeiderpartiet,2018-04-11,2018-04-18
986,2017-2018,"Regjeringen har økt avgiftene på de mindre flyene som trafikkerer kortbanenettet, med 71 prosent. Dette rammer kommersielle ruter i distriktet og har gjort mange av disse ulønnsomme. Regjeringens flypassasjeravgift skiller ikke mellom de lengre og de kortere turene. Budsjettforliket sier: 'Stortinget ber regjeringen vurdere en omlegging av dagens flypassasjeravgift, slik at den får en miljøprofil, for eksempel differensiering etter flyreisens lengde'. 
Når vil en slik vurdering bli forelagt Stortinget?",Åsunn Lyngedal,Arbeiderpartiet,2018-04-10,2018-04-18
987,2017-2018,"Den blå-blå regjeringen ga for noen år siden tillatelse til fornøyelseskjøring med snøscooter i skog og fjell på tvers av rådene fra en samlet miljø- og friluftsbevegelse i Norge. En ny rapport fra Transportøkonomisk institutt viser nå at 25 prosent av snøscooterne i Norge kjører der det ikke er lov. I vinter er det påvist mange tilfeller av ulovlig kjøring, noe som rammer både dyreliv og det tradisjonelle friluftslivet.
Hvilke tiltak vil regjeringen iverksette for å begrense det store omfanget av ulovlig motorferdsel i naturen vår?",Per Espen Stoknes,Miljøpartiet De Grønne,2018-04-05,2018-04-18
988,2017-2018,"Hvorfor har statsråden stoppet lisensjakten på ulv utenfor ulvesonen når antall ulv nå er langt over Stortingets vedtatte bestandsmål, og hvordan har han vurdert økt risiko for angrep som en konsekvens av dette?",Emilie Mehl,Senterpartiet,2018-04-05,2018-04-11
989,2017-2018,"Det var viktig og nødvendig at regjeringen 2. oktober 2016 la fram en handlingsplan mot antisemittisme. Tiltak 6 i planen er å 'registrere antisemittisme som motiv for hatkriminalitet i alle politidistrikter'. Likevel skal det fortsatt være slik at rapporteringen om hatkriminalitet etter halvannet år ikke er oppdatert slik regjeringen lovte, og at det kun er i Oslo politidistrikt som på eget initiativ registrerer antisemittisme manuelt.
Hva er grunnen til at det tar så lang tid å gjennomføre pkt. 6, og når vil regjeringen sørge for det?",Jan Bøhler,Arbeiderpartiet,2018-04-05,2018-04-11
990,2017-2018,"I 2007 opprettet Stoltenberg II-regjeringen Den kulturelle spaserstokken, DKSp, som gjennom øremerkede midler ga eldre mennesker gode kulturopplevelser. I 2014 foreslo den blå-blå-regjeringen å legge ned ordningen. Etter stort press ble likevel DKSp videreført, men da uten øremerkede midler.
Kan statsråden redegjøre for bruken av DKSp i dag, dvs. økonomi, antall forestillinger, geografisk nedslagsfelt m.m.?",Martin Henriksen,Arbeiderpartiet,2018-04-05,2018-04-11
991,2017-2018,"Regjeringen sier i Jeløya-erklæringen at den vil ta i bruk konkurranse for å få bedre tjenester og en effektiv tjenesteproduksjon, og at private tilbydere bør kunne konkurrere om å levere offentlig finansierte tjenester på samme vilkår som offentlige virksomheter der det er fornuftig. 
Hva vil statsråden og regjeringen gjøre for å sikre ansattes lønns-, arbeids- og pensjonsvilkår ved konkurranseutsetting og/eller privatisering av eldreomsorgstjenester i kommunene?",Lise Christoffersen,Arbeiderpartiet,2018-04-05,2018-04-11
992,2017-2018,"Gjennom ny teknologi og digitalisering kan innbyggere få tilgang til bedre velferdsløsninger. For mange oppleves dette imidlertid som et tap, da de ikke lenger klarer å bruke tjenestene. SSB anslår at 400 000 innbyggere i Norge ikke bruker internett.
Hva vil statsråden gjøre for å forhindre digitalt utenforskap i en stadig mer teknologisk og digitalisert hverdag, og støtter hun forslaget om at all skriftlig kommunikasjon med staten skal være digital innen 2025?",Tuva Moflag,Arbeiderpartiet,2018-04-05,2018-04-11
993,2017-2018,"Mange utsettes for vold som forblir skjult. Regjeringens handlingsplan fikk kritikk fra mange hold - blant annet var den uforpliktende og inneholdt ikke tiltak for å forebygge, avverge og avdekke vold og overgrep mot sårbare personer som eldre og psykisk utviklingshemmede. I ettertid har Norsk kunnskapssenter om vold og traumatisk stress publisert en rapport som viser at vold mot eldre er et omfattende problem, og at i liten grad selv oppsøker hjelp.
Hva har statsråden gjort for å sikre at flere eldre faktisk oppsøker hjelp?",Kari Henriksen,Arbeiderpartiet,2018-04-05,2018-04-11
994,2017-2018,"Helsefagarbeidere er en av de viktigste yrkesgruppene i helse- og omsorgssektoren. Men fortsatt møter nyutdanna helsefagarbeidere et arbeidsliv som ikke klarer å tilby dem fast ansettelse og aller minst 100 prosent stilling. Faste hele stillinger gir frihet og trygghet, men tidligere i år kunne man lese at bare 28 prosent av helsefagarbeiderstillingene som ble lyst ut på Finn.no i fjor, var heltidsstillinger.
Hvilke nye initiativ vil statsråden ta for å sikre faste hele stillinger for helsefagarbeidere?",Siri Gåsemyr Staalesen,Arbeiderpartiet,2018-04-05,2018-04-11
995,2017-2018,"For mange LHBT-personer innebærer det å bli eldre mye usikkerhet og frykt. Dagens eldre med LHBT+-identitet opplevde å bli sykeliggjort og kriminalisert i mange år på grunn av sin legning.
Vil statsråden ta initiativ til mer forskning på eldre LHBT+-personer i Norge for å kartlegge hvilke særskilte utfordringer de opplever ved å bli eldre og hvordan hjelpetilbudet kan tilpasses denne gruppen?",Mani Hussaini,Arbeiderpartiet,2018-04-05,2018-04-11
996,2017-2018,"På Værøy i Nordland er det som kjent helikopter og ferje som er alternativene for å komme seg til Bodø. For mange er kostnaden ved å ta helikopter stor, spesielt om en er flere. Om sommeren er det færre direkteavganger med ferje, noe som svekker tilbudet til fiskeindustrien og de fastboende på Værøy.
Vil statsråden gjøre noe slik det blir mulig med dagsreiser med ferje til Bodø hele året?",Siv Mossleth,Senterpartiet,2018-04-05,2018-04-11
997,2017-2018,"For mange eldre er frivilligsentralen både blitt et uformelt treffsted, et sted der en kan få praktisk hjelp, men også et sted den enkelte kan bidra med sin arbeidsinnsats og kunnskap. Til tross for utallige advarsler overførte regjeringen bevilgningene til rammetilskuddet i 2017, og nå er resultatet tydeliggjort i redusert støtte, ifølge undersøkelser fra Norges Frivilligsentraler.
Vil statsråden bidra til at sentralene igjen får sin rettmessige plass i statsbudsjettet?",Anette Trettebergstuen,Arbeiderpartiet,2018-04-05,2018-04-11
998,2017-2018,"NRK har vist video der norske soldatar deltek i aktiv krigføring i Irak. Forsvarssjefen sa tysdag 3. april at norske soldatar har gripe inn i stridssituasjonen fleire gonger, og at mandatet til dette ligg i ordet 'rådgjeving'. Tidlegare forsvarsminister Søreide sa i ei pressemelding 3. mars 2017 at norske soldatar ikkje skal delta direkte i kamphandlingar. 
Korleis tyder statsråden ordet 'rådgjeving', og korleis er den tydinga kommunisert til Stortinget?",Liv Signe Navarsete,Senterpartiet,2018-04-05,2018-04-11
999,2017-2018,"Antallet personer med en demenssykdom øker i åra framover og utgjør allerede en økonomisk utfordring for mange kommuner. Toppfinansiering av særlig ressurskrevende tjenester bortfaller når brukeren fyller 67 år. Fra da av gjelder de vanlige reglene for overføringer til kommunene, som langt fra samsvarer med de reelle utgiftene kommunene har knyttet til pasienter med særlig høyt bemanningsbehov, blant annet på grunn av utagerende adferd.
Er statsråden enig i at dette utgjør en stor utfordring for mange kommuner, og hvordan vil statsråden bistå kommunene i å sikre disse menneskene et mest mulig verdig omsorgstilbud i åra framover?",Tore Hagebakken,Arbeiderpartiet,2018-04-05,2018-04-11
1000,2017-2018,"I forbindelse med søknadene om kraftutbygging i Øystese- og Gjengedalsvassdraget satte natur- og friluftsorganisjonene igang nye kartlegginger av naturverdiene, da de fra konsesjonssøkerne var mangelfulle. De nye kartleggingene bekreftet dette, noe NVE-rapport 102-2015 også viser.
Hva vil statsråden gjøre for å sikre at det gjennomføres gode nok kartlegginger av naturen før konsesjonsspørsmål avgjøres, slik at man ikke blir avhengig av at frivillige organisasjoner sikrer dette?",Lars Haltbrekken,Sosialistisk Venstreparti,2018-04-05,2018-04-18
1001,2017-2018,"Mitt spørsmål går til kulturministeren. 

Et sikkert vårtegn er det at årets eliteserie i fotball er sparket i gang. Folk strømmet til fotballbanene på søndag, og for mange er dette begynnelsen på den beste tiden av året: Fotballsesongen er endelig i gang. 

Det å være proff fotballspiller er for veldig mange en drøm, kanskje spesielt i barndommen. Men det å leve som fotballspiller på et lag, eller som idrettsutøver i enhver lagidrett, har sine sider. Det er viktig å sikre muligheter til overgang til ny karriere etter et aktivt liv som idrettsutøver, fotballspiller eller andre ting. Det må gjelde uavhengig av om man driver individuell idrett eller man spiller fotball, håndball eller ishockey. 

Jeg vil minne kulturministeren om at det kun er idrettsutøvere i individuelle idretter som har adgang til å spare i såkalte utøverfond. I juni 2013 reiste idretten denne saken gjennom NISO og ønsket å rette opp i den urettferdige ordningen. Arbeiderpartiet sa den gangen at det var vi klare til å gjøre. Kan vi nå forvente at regjeringen fremmer et forslag som sikrer rettferdig tilgang til å spare i utøverfond, og som dermed gir individuelle og lagspillere i idretten samme muligheter for overgang til yrkeskarriere? 
",Anette Trettebergstuen,Arbeiderpartiet,2018-04-04,2018-04-04
1002,2017-2018,"Mitt spørsmål går til samferdselsministeren. 

I påsketiden var vi vitne til mange stengte veier i nord. Nord-Troms og Finnmark var denne gangen hardest rammet av snørasene som førte til stengte veier. En rekke bygder og tettsteder var uten veiforbindelse og varer i flere dager på grunn av ras. Bare på E69 gikk det 40 ras i løpet av påskeuken. Vi kan vel slå fast at det er flaks at menneskeliv ikke gikk med i disse mange rasene over vei, og vi hører at folk vurderer å flytte på grunn av usikkerhet. 

Brøytemannskaper og folk lokalt har stått på for å få hverdagen til å gå rundt, men dessverre har regjeringen over tid nedprioritert skredsikring, spesielt på riksveinettet. I statsbudsjettet fra 2014, som var det siste den rød-grønne regjeringen la fram, var bevilgningen til skredsikringen på riksveinettet på 1 150 mill. kr. For 2018 er den på 638,2 mill. kr. Det er en reduksjon på over 500 mill. kr, og i ny NTP er det heller ikke så veldig høyt ambisjonsnivå for å få sikret veinettet mot skred. 

Men la meg komme statsråden litt i forkjøpet denne gangen, for jeg vet at statsråden bruker tid i spørretimen og i replikkordskifter på å fortelle at regjeringen har overoppfylt NTP. Han kan like godt si at regjeringen har brukt så mye penger som den rød-grønne regjeringen la opp til i transportplanen for 2014–2023. Men spørsmålet er: Med den nedprioriteringen som denne blå-blå regjeringen og Solvik-Olsen har stått for, hva vil statsråden si til dem som lever med skredfare på veiene sine? Og vil vi se en endring i prioriteringen? 
",Siv Mossleth,Senterpartiet,2018-04-04,2018-04-04
1003,2017-2018,"I forbindelse med ratifiseringen av Parisavtalen i juni 2016 uttalte daværende stortingsrepresentant Elvestuen at det er avgjørende at alle land, spesielt verdens rikeste land, oppjusterer ambisjonene sine i de nasjonalt fastsatte bidragene fram mot 2020. Videre sa daværende representant Elvestuen at det var positivt at Stortinget i forbindelse med ratifiseringen av Parisavtalen ba regjeringen komme tilbake til Stortinget med et forslag til forsterkede klimamål i forkant av den dialogen som skal være i 2018, om hvordan man nå skal gå videre. 

Dette var kloke ord. Mitt spørsmål er hvordan statsråd Elvestuen stiller seg til disse uttalelsene fra daværende representant Elvestuen, og hvordan har han tenkt å følge opp nevnte vedtak. 
",Espen Barth Eide,Arbeiderpartiet,2018-04-04,2018-04-04
1004,2017-2018,"I påskeuken lanserte Det internasjonale naturpanelet en svær rapport om status for det globale naturmangfoldet. Konklusjonene her er dystre: Matsikkerheten, økonomien og livskvaliteten for oss alle står i fare. Naturmangfoldet i alle verdensdelene er synkende. Over tre milliarder mennesker lider på grunn av ødelagt natur. Dette tapet koster oss mer enn 10 pst. av verdens økonomi. Det forverrer klimaendringene, som igjen forverrer naturødeleggelsene og gjør det vanskeligere å snu. Samtidig viser rapporten også at det lønner seg å restaurere ødelagt natur. Vi får igjen ti ganger investeringene i form av renere vann, renere luft, mer mat – alt det som naturen gir oss. 

I Norge er 21 pst. av artene våre utryddingstruet. Det skyldes i hovedsak at leveområdene deres blir ødelagt. For to år siden, da statsråd Elvestuen selv var stortingsrepresentant, vedtok han og Stortinget flere tiltak som skal hindre at mer natur ødelegges, bl.a. at 10 pst. av skogen skal vernes, og at 15 pst. av de forringede økosystemene skal være restaurert innen 2025. Komiteen mente også at man burde utpeke rundt 400 såkalte prioriterte arter, som var målet da loven ble laget. Nå, ni år etter at loven trådte i kraft, har bare 13 arter fått en slik beskyttelse. 

Vår nye miljøminister startet sin karriere med å måtte forsvare utlysningen av 103 nye oljeleteområder dagen etter at man la fram plattformen fra Jeløya. Hva gjøres konkret for å følge opp Stortingets vedtak i behandlingen av naturmangfoldmeldingen? 
",Bjørnar Moxnes,Rødt,2018-04-04,2018-04-04
1005,2017-2018,"Mahatma Gandhi sa det slik: En nasjons storhet og dens moralske framskritt kan måles etter hvordan den behandler sine dyr. 

I Norge har vi i dag en praksis der vi holder de fire store rovdyrene våre på randen av utryddelse. Ulv regnes som kritisk truet i Norge, bjørn regnes som sterkt truet, gaupe regnes som sterkt truet, og jerv regnes som sterkt truet. Regjeringens respons på denne situasjonen har de siste fire–fem årene vært å gjennomføre den største ulvejakten siden 1919, redusere bestanden av gaupe til godt under bestandsmålet og sende ut høringsforslag om å utvide fellingsperioden for ulv inn i ynglefredingstiden – for å nevne noe. 

Jeg oppfatter at statsråd Elvestuen selv har et autentisk engasjement for natur og dyr, men jeg er mer usikker på om regjeringen er oppriktig interessert i å ta trygt vare på dyrene som hører hjemme i norsk natur, ut fra handlingene som gjøres og beslutningene som fattes. 

Mitt spørsmål til statsråden er derfor: Hva er statsrådens plan, nå som han har blitt varm i trøya, for å få rovdyrene ut av rødlisten? 
",Per Espen Stoknes,Miljøpartiet De Grønne,2018-04-04,2018-04-04
1006,2017-2018,"Mitt spørsmål går til kulturministeren. 

Da den utvidede regjeringen presenterte sin nye plattform tidligere i år, reagerte Kristelig Folkeparti på at en regjeringsplattform for første gang utelot referansen til vår kristne og humanistiske verdiarv som grunnlag for regjeringens politikk. Men både kulturministeren og andre fra regjeringspartiene bekrefter den fortsatte betydningen av dette verdigrunnlaget, så vel som deres intensjon om å føre en fortsatt aktiv og støttende tros- og livssynspolitikk. 

For Kristelig Folkeparti er en aktiv, støttende tros- og livssynspolitikk viktig av flere grunner, da kirken har hatt en historisk rolle som har vært avgjørende i byggingen av det samfunnet vi har i dag, med et ukrenkelig menneskeverd, høy tillit til hverandre og en sterk frivillighetskultur. Men vi trenger også å forstå at trossamfunn og gudshus har en viktig rolle fortsatt for folk i dag, både som fellesskap og som fysiske rom som gir plass for tilbedelse av det hellige og undring over livets mysterier. I tillegg utgjør kirken og menighetene samlingssteder for oss når vi trenger det aller mest, i møte med livskriser, døden og andre store utfordringer. I slike situasjoner bidrar disse trosfellesskapene med en kompetanse og bærekraft som bør anerkjennes og verdsettes også av politikere. 

Derfor mener Kristelig Folkeparti at tros- og livssynspolitikk er helt i kjernen av spørsmålet om hva slags samfunn vi vil ha. Så mitt spørsmål til kulturministeren, som også er statsråden for kirke-, tros- og livssynsspørsmål, er derfor: Hva betyr en aktiv, støttende tros- og livssynspolitikk for kulturministeren? 
",Geir Jørgen Bekkevold,Kristelig Folkeparti,2018-04-04,2018-04-04
1007,2017-2018,"Ja, jeg er representant, og mitt spørsmål går til samferdselsminister Ketil Solvik-Olsen. 

Dette er et spørsmål som jeg har fundert veldig mye over, og som jeg håper statsråden kan utdype for meg i dag. Det gjelder hans forkjærlighet for store motorveiprosjekter og samfunnsnytten av dem. Jo mer jeg går inn i dette, jo mer sitter jeg undrende tilbake. Er det bare en slags ideologi for store veier, eller er det faglig begrunnede behov? Hvis regjeringen mener noe med klimaforliket, med å få ned utslippet av klimagasser, med å nå nullvekstmålet for biltrafikk i byene, med å få en knutepunktutvikling i byer og tettsteder, hvordan er det da mulig for statsråden og regjeringen å bygge firefelts motorveier samtidig eller før jernbane blir bygd på parallelle strekninger? En klar logikk for meg underbygd av temmelig mye forskning, som jeg gjerne kan referere til i en debatt på andre plattformer senere, sier meg at trafikkgrunnlaget blir slått vekk fra jernbanen om det parallelt bygges firefelts motorvei. 

La meg ta Ringeriksbanen som eksempel – ikke det at den ble utsatt, for det er ille nok. Her har man lagt opp til samtidig utbygging av E16 og dobbeltsporet jernbane til Hønefoss. At man i tillegg forlot det mer miljømessig skånsomme Åsa-alternativet, skal jeg også la ligge, selv om det også var ille nok. Skal man bruke 5 mrd. kr til svært lav nytte og store miljøbelastninger? Ser ikke statsråden det åpenbart logiske ut fra klimahensyn og trafikale hensyn, at jernbanen burde vært bygd først, og så høste erfaringer fra den og sett om det i det hele tatt var behov for firefelts motorvei til Hønefoss, eventuelt en nedskalert, oppjustert eksisterende vei? 
",Arne Nævra,Sosialistisk Venstreparti,2018-04-04,2018-04-04
1008,2017-2018,"Vi har fått ny medieminister. Betyr det at vi omsider kan få den mediepolitikken som Mediemangfoldsutvalget enstemmig i fjor mente at det hastet å gjennomføre – den politikken som skal sikre det mangfoldet av frie, uavhengige medier, som bl.a. partiet Venstre snakker pent om i sitt program. Det får vi håpe, for krisen i mediebransjen har vart noen år, mens regjeringens omkved – gang på gang – når tiltak har blitt etterlyst, heller har vært: Det må vi vente med å gjøre noe med til Mediemangfoldsutvalget er ferdig med jobben sin. Etter at NOU-en omsider kom, har det likevel ikke skjedd noe, enda det haster. 

Etter å ha kuttet inn til beinet har noen få mediehus unngått røde tall i 2017, men tendensen er likevel tindrende klar: Inntektene forsvinner. Norske medier har tapt 2,3 mrd. kr i annonseinntekter bare de siste årene, først og fremst til Facebook og Google. Forsiktige anslag sier at det framover blir ytterligere milliarder i annonsetap. Betalingsviljen til digitale tjenester er ikke stor nok ennå. 

Kraftige kostnadskutt i det siste har redusert antallet journaliststillinger med minst 20 pst., noe som i sin tur dessverre har gjort at viktige samfunnsområder ikke lenger dekkes i de ulike avisene – og makten overvåkes mindre, særlig lokalt. Enklere blir det ikke framover for lokalavisene, som til nå har overlevd på grunn av papirabonnementet, etter regjeringens nye forslag om at det skal være postombæring kun to og en halv dag i uka, noe som vil koste mange hundre millioner kroner bare det første året. 

Så har vi «fake news» og alternative medier som vokser. Det gjør ikke at det blir mindre viktig å sørge for gode rammebetingelser for den seriøse pressen i en vanskelig omstillingstid. 

Regjeringen kan ikke lenger sitte med hendene i fanget og vente på Mediemangfoldsutvalgets utredning, for den kom i fjor. Stortingsmeldingen på området skulle vært lagt fram før påske, men den er nå blitt utsatt. Så mitt spørsmål til kulturministeren er: 

Anerkjenner ministeren Mediemangfoldsutvalgets konklusjon om at det haster? Og ikke minst: Når har ministeren tenkt å foreta seg noe? 
",Åslaug Sem-Jacobsen,Senterpartiet,2018-04-04,2018-04-04
1009,2017-2018,"Spørsmålet mitt går til samferdselsministeren. 

Vinteren, som ikke ser ut til å slippe taket helt ennå, har ikke vært særlig god sett med tusenvis av togpendleres øyne. Det har vært forsinkelser, det har vært innstillinger, det har vært problemer med organisering av alternativ transport, og mange reisende klager over dårlig informasjon. Det er forståelig, for sannelig er det nå mange selskaper og enheter på jernbanen. Det bruker samferdselsministeren tid og krefter på. NSB kjører togene – enn så lenge – selskapet Norske tog eier togene, selskapet Mantena vedlikeholder togene, selskapet Entur selger billetter, og vi har fått Jernbanedirektoratet og Bane NOR og sikkert enda flere selskaper og enheter. 

De reisende stiller seg spørsmålene: Hvem har det overordnede ansvaret for norsk jernbane? Hvem har ansvaret overfor de reisende? I går fikk jeg en henvendelse fra en pendler på Østfoldbanen, som skriver: Det er dårlig informasjon å få. NSB skylder på Bane NOR, og Bane NOR skylder på NSB. 

Hva sier samferdselsministeren til togpendlere på Østfoldbanen, på Drammensbanen og andre banestrekninger, som kommer for sent på jobben, eller som ikke rekker barnehagen? 
",Sverre Myrli,Arbeiderpartiet,2018-04-04,2018-04-04
1010,2017-2018,"Hvorfor må eldre bilførere i Norge framvise helseattest for å beholde førerkortet etter fylte 75 år, mens bilførere i Sverige og Danmark ikke må det, og hvorfor vil ikke statsråden ta initiativ til å endre dette regelverket?",Sverre Myrli,Arbeiderpartiet,2018-04-04,2018-04-11
1011,2017-2018,"Universitetet i Stavanger, UiS, har et samarbeid med det israelske universitetet Technion, som samarbeider med Elbit Systems, som oljefondet i 2009 kastet ut av sin portefølje på grunn av 'særlig grove brudd på grunnleggende etiske normer'. Gjennom sitt samarbeid med Elbit og den israelske hæren' bidrar Technion til brudd på folkeretten og menneskerettighetene i okkuperte palestinske områder.
Mener statsråden UiS har et moralsk og etisk ansvar for å unngå samarbeid som kan bidra til å opprettholde okkupasjonen og brudd på folkeretten?",Solfrid Lerbrekk,Sosialistisk Venstreparti,2018-04-04,2018-04-11
1012,2017-2018,"Å være gammel er ikke en sykdom i seg selv. Undersøkelser, blant annet fra NTNU, viser at med et målrettet treningsprogram kan en 80-åring relativt lett oppnå samme muskelmasse som en 40-åring.
Hvilke tiltak vil statsråden konkret sette i verk for å få til den nødvendige dreiningen i eldrepolitikken fra et ensidig fokus på omsorg og pleie til også å inkludere flere tiltak for forebygging og mestring for alle?",Siv Henriette Jacobsen,Arbeiderpartiet,2018-04-04,2018-04-11
1013,2017-2018,"Norges forhold til Storbritannia på fiskeriområdet er av stor viktighet, både hva gjelder ressursforvaltning, kvoter og markedsadgang. For Norge og norske fiskere kan brexit innebære utfordringer, men også nye muligheter som må gripes. 
Hvilke konkrete mål har regjeringen for ivaretakelse av norske fiskeriinteresser sett i lys av brexit, hvilken kontakt har regjeringen med britene og EU, og er det gjort noen fremgang i arbeidet med å sikre norske interesser på dette viktige området?",Sigbjørn Gjelsvik,Senterpartiet,2018-04-03,2018-04-11
1014,2017-2018,"Eg har tenkt å spørja om trepartssamarbeidet. 
Det er sentralt i den norske samfunnsmodellen, og det har vore veldig viktig når me har møtt store utfordringar, anten det var arbeidsløysa på 1990-talet, eller då ein skulle gjennomføra pensjonsreforma på 2000-talet. Det hadde ikkje vore mogleg å forankra desse utfordringane og løysingane på dei på ein skikkeleg måte utan den tilliten som ein har klart å etablera mellom arbeidstakarsida, arbeidsgjevarsida og styresmaktene gjennom ganske mange år. 
No er det slik at me møter nye utfordringar. Me veit at kompetansebehovet aukar, både hos den enkelte arbeidstakaren og hos bedriftene, og også på ulike arbeidsplassar. Me kan òg bruka trepartssamarbeidet for å møta denne nye, store utfordringa. I alle fall er det viktig for Arbeidarpartiet å gjera det. Det står i vårt program, me har 30 forslag om det. Det er ei prioritert samfunnsreform for oss, men det er ikkje mogleg å gjennomføra eller utvikla det på ein god måte utan at det er godt forankra hos partane i arbeidslivet. 
Eg opplever at statsministeren ofte framhevar partssamarbeidet som viktig, men difor vert eg litt forundra når eg ser avstanden mellom ord og handling i ein del samanhengar. La meg ta nokre eksempel: 
Regjeringa endra arbeidsmiljølova. Dei har det omstridde arbeidstidsutvalet, utan støtte frå partane. Dei sette ned eit såkalla ekspertutval for ei seriøs byggjenæring nyleg, utan at arbeidstakarane eller arbeidsgjevarane i byggjenæringa er representerte. Og aller ferskast: Regjeringa sette ned eit utval som skal undersøkja behovet for etter- og vidareutdanning i arbeidslivet, utan at arbeidstakarsida er med på laget. Det forundrar meg at når statsministeren set ned dette utvalet, 14 ekspertar som skal sitja i det, er ikkje ein einaste av dei frå arbeidstakarsida. Då må eg nesten spørja: Er det slik at statsministeren ikkje ser på arbeidstakarorganisasjonane som ekspertar på sin eigen situasjon? 
",Hadia Tajik,Arbeiderpartiet,2018-03-21,2018-03-21
1015,2017-2018,"Jeg skal hilse fra Sunndal. Da jeg besøkte aluminiumsverket mandag, møtte jeg ansatte og tillitsvalgte som frykter for jobbene sine hvis Stortinget avgir suverenitet over kraften – som er helt avgjørende for norsk prosessindustri landet rundt – hvis EU får råderett over deler av dette. 
I saken om Acer er landet splittet. En samlet fagbevegelse og et stort flertall i befolkningen er mot at Norge skal bli med i Acer. Miljøbevegelsen er stort sett mot flere kraftkabler til utlandet, det samme er fagbevegelsen. Men så har Arbeiderpartiet inngått en avtale med Høyre, Fremskrittspartiet, Venstre og Miljøpartiet De Grønne om innlemmelse i tredje energimarkedspakke. Denne avtalen er lite verdt, så lenge det ikke foreligger en rettslig bindende avtale med EU om hvordan EØS-regelverket vil bli praktisert. I avtalen mellom partene står det, jf. Innst. 175 L for 2017–2018: 

«Det er derfor nødvendig å høste erfaringer og gjøre grundige analyser før utvekslingskapasiteten økes ytterligere.» 

Men fra merknadene vet vi også at den planlagte kraftkabelen NorthConnect skal behandles ferdig før energiloven endres til at det bare er Statnett som kan eie og drive utenlandskabler. Dette henger ikke på greip. I sitt svar til Slagsvold Vedum sa Solberg at konsesjonsbehandlingen av NorthConnect går som planlagt, men Industri Energi sier at først utpå 2020-tallet vil vi ha nok informasjon og erfaringer fra de to kablene som nå bygges. Kan Erna Solberg garantere at hun vil vente på erfaringene fra de to andre kablene, før NorthConnect ferdigbehandles?
",Bjørnar Moxnes,Rødt,2018-03-21,2018-03-21
1016,2017-2018,"Først vil jeg gi statsministeren en takk for en rask beklagelse på Twitter, etter den feilaktige påstanden i går i en fullsatt stortingssal om at en MDG-politiker i helgen har tatt til orde for heksebrenning, med henvisning til Listhaug. Beklagelsen var anstendig og viktig for oss, for usannheten var i ferd med å spre seg i en del sirkler. 
Den mistilliten til regjeringen som har vært uttrykt i offentligheten de siste ukene, ble parlamentarisk og teknisk sett ryddet opp i, i går. Statsråden har trukket seg – det er vi glade for. Men det henger igjen noen viktige poenger og aspekter ved denne mistilliten som har vært uttrykt, og som ledet til statsrådens avgang. Saken handlet etter hvert om mye mer enn et tilfeldig, krenkende, usant Facebook-innlegg fra en justisminister, som jeg forsøkte å løfte fram i Miljøpartiet De Grønnes innlegg i går. Mange mennesker i samfunnet vårt er nå bekymret for at vi får en økning av fremmedfiendtlige og farlige holdninger. Jeg har selv nettopp etter mitt innlegg i går fått melding om at jeg er satt på en liste over mennesker som overvåkes for venstreekstreme holdninger. Dette er litt ironisk, ettersom vi også samarbeider med Fremskrittspartiet, Høyre, Venstre og Arbeiderpartiet, slik som i avtalen om energisamarbeidet med EU, også fra i går. Kristelig Folkepartis Hareide har også fått mange trusler etter debatten i går. 
Vi i Miljøpartiet De Grønne lurer nå på: Etter den mistillitskrisen vi nettopp har hatt, vurderer statsministeren det som skjedde disse ukene, som et isolert arbeidsuhell fra hennes justisminister? Eller er dette et ledd i en dypere trend i samfunnet? 
",Per Espen Stoknes,Miljøpartiet De Grønne,2018-03-21,2018-03-21
1017,2017-2018,"Kristeleg Folkeparti vil ha eit inkluderande samfunn der alle opplever likeverd i praksis, der min verdi ikkje blir bestemt ut frå evner eller posisjon, men der kvart enkelt menneske har ein ukrenkeleg verdi nettopp i det å vere eit menneske. 
Kristelig Folkeparti kjemper difor for at foreldre skal ha reelle og praktiske moglegheiter til å bere fram barnet sitt, sjølv om dei får beskjed på ultralyden om at barnet har eit ekstra kromosom, eller at barnet vil ha ekstra behov for oppfølging på eit eller anna vis. Me meiner det er eit felles ansvar – i venneflokkar, skule, arbeidsliv – at me inkluderer og gir rom for menneske i all sin ulikskap. 
Eg er glad for statsministerens engasjement for eit inkluderande samfunn og arbeidsliv. I dag er det Downs-dagen. Eg har på meg to forskjellige sokkar. Initiativtakar er Nathea, og ho seier at denne Rockesokk-kampanjen handlar om at annleis er bra, annleis er gøy. Og eg har lyst til å leggje til: Annleisheit er viktig. Det er viktig fordi me da verdset at menneskeverdet er unikt, og at nettopp det at me er forskjellige og annleis på kvar vår måte, er med på å gjere det rikare. Mangfald er jo òg med på å gi ein ekstra kompetansebase, og me veit at arbeidsplassar der me har kreativitet, innovasjon og mangfald, gir i seg sjølv noko veldig positivt. 
Hausten 2016 kom det ei utgreiing som viste at utviklingshemma i liten grad har tilgang til arbeidslivet, berre 25 pst., og at dei aller fleste av dei er på arbeidsmarknadstiltak. 
Så mitt spørsmål til statsministeren er difor: Kva kan me gjere for å inkludere fleire i vårt arbeidsliv? 
",Knut Arild Hareide,Kristelig Folkeparti,2018-03-21,2018-03-21
1018,2017-2018,"Under Erna Solberg øker ulikhetene i makt og rikdom i Norge. I deler av arbeidslivet vårt er utviklingen dramatisk, og det kan bli en av de viktigste årsakene til økt ulikhet i framtiden. Mens de på toppen av samfunnet får stadig mer, har noen av de dårligst betalte arbeiderne i landet hatt mange år nesten uten reallønnsvekst. Løsarbeid og utrygghet er hverdagen for altfor mange. En av grunnene er at bemanningsbyråene har fått så mye makt og så stor plass i norsk arbeidsliv. Resultatet er at fast og trygg jobb, forutsigbarhet og økonomisk sikkerhet blir en illusjon for arbeidsfolk. Der folk i gamle dager satt med luen i hånden, sitter nå altfor mange med telefonen i hånden og lurer på om det blir noe jobb. Det skjer i kommuner og innenfor velferden, det skjer i deler av industrien, og det skjer i bygge- og anleggsbransjen. 
På Storo i Oslo har Thon, en av høyresidens valgkampsponsorer, en byggeplass der det bygges hotell, boliger og kino, og i januar avslørte Elektromontørenes forening det de mener er ulovlig innleie. 90 pst. av elektrikerne på byggeplassen på Storo var innleide – 90 pst.! FriFagbevegelse.no har gjort en undersøkelse der de fant at 80 pst. av de ledige elektrikerjobbene i Oslo var via et bemanningsbyrå – 80 pst.! Da blir det ikke mye igjen av frasene om et trygt arbeidsliv. 
Nå trenger vi en arbeidslivspolitikk for de mange, ikke de få på toppen. Forrige uke behandlet Stortinget en rekke forslag som kunne gitt oss det, knyttet til begrensninger på bemanningsbransjen, ikke minst på byggeplassene i Oslofjord-området. Regjeringspartiene stemte mot alle sammen. Hvorfor er regjeringen så glad i bemanningsbyråer, som sørger for løsarbeid og utrygghet for folk som bygger landet? 
",Audun Lysbakken,Sosialistisk Venstreparti,2018-03-21,2018-03-21
1019,2017-2018,"ACER-motstand handler om folkestyre, om at beslutninger som angår norsk elforsyning, skal tas av det norske storting, av det norske folk. For hvordan vi bruker vårt lands fossefall, vårt nasjonale eierskap til kraften og nasjonal energipolitikk, har vært helt avgjørende for utviklingen av det Norge vi har. Vi har brukt kraften til å bygge industri, bygge en stabil elforsyning med lav strømpris, og det har vært et gode for de mange, men ikke minst har det vært avgjørende for tusenvis av arbeidsplasser og den enorme verdiskapingen vi har hatt i vår kraftkrevende industri. Norge er en energistormakt, og det er ingen grunn til at vi skal gi fra oss makt på dette området, fra det norske storting, fra norske folkevalgte, til EU – et EU det norske folk har sagt nei til to ganger. 
Høyres leder, Erna Solberg, ønsket i sin tid å innføre euro i Norge og skrev gode innlegg – synes hun – om det i 2005. Gjennom den siste krisen har vi sett hvor klokt det var at vi ikke gjorde som Erna Solberg ønsket, og at vi fortsatt hadde krona, har vært helt avgjørende for vår industri. Nå ønsker statsminister Erna Solberg og Fremskrittspartiets Terje Søviknes å gi makten over deler av norsk energipolitikk til EU og EU-byråkratiet. Det er like uklokt som det i 2005 var å argumentere for at vi skulle innføre euro i Norge. 
Jeg håper at Arbeiderpartiet snur på gruppemøtet senere i dag. Men hvis Arbeiderpartiet ikke gjør det, er håpet på Island. Der har søsterpartiet til Høyre og søsterpartiet til Senterpartiet i fellesskap sagt nei til ACER, ja til nasjonal selvråderett. Så mitt spørsmål til statsministeren er: Hva er statsministerens og regjeringens plan hvis det er Island som redder vår nasjonale selvråderett? 
",Trygve Slagsvold Vedum,Senterpartiet,2018-03-21,2018-03-21
1020,2017-2018,"Vi har en dramatisk uke i norsk politikk bak oss. En statsråd spredde på Facebook et innlegg som var usant og grovt, nørte opp under farlige holdninger og ble møtt med mistillit fra et flertall her i stortingssalen. En regjeringskrise som var nær ved å oppstå, ble avverget i siste øyeblikk – ikke fordi statsministeren ryddet opp, men fordi statsråden trakk seg. I debatten her i går oppsummerte statsministeren debatten og uka med å be opposisjonens talere gå tilbake og gjennomgå sine manuskripter for å se om de var innenfor det anstendige. Det var den leksen vi fikk fra den overlæreren. 
Anstendighet er viktig i politikken, og jeg tror vi alle kan si at når det går friske debatter, kan vi alle ettergå om vi har vært innenfor eller utenfor, om vi har vært drøye i påstandene. Men det er ikke det denne saken handler om. Kjernen her er spørsmålet om retorikken fra landets daværende justisminister nører opp under farlige strømninger, konspirasjonsteorier og hat. Statsministeren sa først at dette var en sak som Arbeiderpartiet og Fremskrittspartiet fikk finne ut seg imellom i sin retorikk. Så beklaget hun. Men i går kveld hørte vi igjen en statsminister som var tilbake til å si at dette handlet i grunnen om debatten rundt anstendighet. 
Spørsmålet er: Har hun egentlig forstått? Jeg vil stille spørsmål og være veldig konkret: Det innlegget som landets justisminister la ut den 9. mars, med bilde og tekst, om at Arbeiderpartiet er mer opptatt av terroristers rettssikkerhet enn nasjonens sikkerhet, mener hun at det innlegget, det bildet og den teksten nører opp under farlige holdninger og konspirasjonsteorier og kan være farlig i et samfunn som også skal beskytte borgerne mot handlinger? 
",Jonas Gahr Støre,Arbeiderpartiet,2018-03-21,2018-03-21
1021,2017-2018,"Den tyrkiske aggresjonen mot Afrin er ekstremt alvorlig og kan ikke bli stilltiende akseptert av Norge og NATO. Over 290 sivile har blitt drept siden denne aggresjonen startet. Nå er byen i ferd med å bli omringet, og det er fare for enda flere døde og nye angrep. 
Hva er utenriksministerens reaksjon på Tyrkias angrep på Afrin, mener hun angrepene bryter folkeretten, og vil hun ta initiativer i NATO for å sette en stopper for det?",Freddy André Øvstegård,Sosialistisk Venstreparti,2018-03-15,2018-03-21
1022,2017-2018,"Trass i korte avstander ligger tre av Oslo-sykehusene i bunnsjiktet for andel pasienter med hjerneinfarkt innlagt fire timer etter symptomer. Mens landsgjennomsnittet er på 42,1 pst., ligger f.eks. Lovisenberg på 29 pst., jf. Norsk hjerneslagregister. En hovedgrunn til dette er at det ofte kan være uklart for helsepersonell hvor pasienten skal. Ethvert tidstap her kan koste liv eller føre til store skader på pasienten.
Vil statsråden påse at Helse Sør-Øst sørger for at det opprettes et felles mottak for slagpasienter i Oslo?",Jan Bøhler,Arbeiderpartiet,2018-03-15,2018-03-21
1023,2017-2018,"I langtidsplanen for forsvarssektoren anbefalte regjeringen en samling av maritime patruljefly på Evenes. Bladet Vesterålen skrev onsdag 14. mars at: 'Utbygginga av Evenes flystasjon kan ha støtt på kraftige utfordringer. Arbeidet med arealplanen skal vise at det ikke er plass til alle fem maritime overvåkingsfly Norge går til anskaffelse av'. Avisa skrev òg at det nå vurderes å stasjonere to av flyene på Rygge.
Kan statsråden bekrefte at alle de fem maritime patruljeflyene skal stasjoneres på Evenes?",Willfred Nordlund,Senterpartiet,2018-03-15,2018-03-21
1024,2017-2018,"Ubåtvraket U-864 utanfor Fedje fekk etablert ei støttefylling som var ferdigstilt juli 2016. Støttefyllinga og havbotnen under ho må setje seg i 18 månader før vidare tiltak kan vidareførast. Stortinget har tidlegare bedt regjeringa vurdere to alternative miljøtiltak: heving av last og tildekking av vrak, eller tildekking av vrak.
Kan statsråden informere Stortinget om kva alternativ som vert utreda og planlagt for når det gjeld miljøtiltak for ubåtvraket ved Fedje, og kva er framdriftsplanen for dette arbeidet?",Kjersti Toppe,Senterpartiet,2018-03-15,2018-03-21
1025,2017-2018,"Jan R. Steinholt skriver 13. mars i en artikkel på neitileu.no at energibyrået Acer 'skal utarbeide og styre etter nettverksregler for gassflyten tilsvarende dem som gjelder på elektrisitetsområdet'. Det går også frem av artikkelen at Norge ved en underordning til Acer kan bli tvunget til å selge gass til EU til lavere pris enn man ville kunne oppnå andre steder.
Kan utenriksministeren garantere at en slik situasjon aldri vil oppstå?",Ole André Myhrvold,Senterpartiet,2018-03-15,2018-03-21
1026,2017-2018,"Kommunene er opptatt av å sikre en så god overgang som mulig fra barnehage til skole/SFO, og mange kommuner har derfor utarbeidet egne standarder for å sikre et mest mulig likeverdig tilbud. Nå viser det seg at kommunene ikke kan kreve at private barnehager og skoler benytter kommunens standarder.
Er statsråden enig i at dette framstår noe paradoksalt, og hva vil statsråden i så fall foreta seg for å sikre at kommunene kan stille de samme kravene til de private som til de kommunale barnehagene og skolene på dette området?",Sigbjørn Gjelsvik,Senterpartiet,2018-03-15,2018-03-21
1027,2017-2018,"Går konsesjonsbehandlingen av den private utenlandskabelen NorthConnect som planlagt, og vil den bli behandlet etter gjeldende regelverk?",Trygve Slagsvold Vedum,Senterpartiet,2018-03-15,2018-03-21
1028,2017-2018,"Riksrevisjonen har avdekt at målsetjingane for meir gods på bane og kjøl ikkje er nådde. På strekningar med konkurranse har vegtransporten auka like mykje eller meir enn transport på sjø og bane. Undersøkinga syner at vegtransporten har vorte raskare, billigare og meir fleksibel, og det er sett i verk få tiltak for å styrkje konkurranseevna til godstransporten på jernbana.
Har statsråden konkrete tiltak han vil setje i verk, slik at Stortinget sine mål vert nådde?",Ivar Odnes,Senterpartiet,2018-03-14,2018-03-21
1029,2017-2018,"Stortinget vedtok i møte 30. november 2017 at pensjonistar som ynskjer det, skal ha rett til å få utbetalingsinformasjon tilsendt fortløpande pr. post frå 1. juli 2018.
Når og på kva måte vil Nav orientere pensjonistane om denne retten, slik at dei som ynskjer det, kan få tilbake 'slippen' frå og med utbetalingane i juli 2018?",Steinar Ness,Senterpartiet,2018-03-09,2018-03-21
1030,2017-2018,"Norges Bondelag har krevd at beitebrukere etter ulveangrep i Rendalen i 2016 får erstatning på samme grunnlag som etter rovdyrangrepene på Hadeland i 2017. Tapet i Rendalen var på 591 sau og 1 storfe. 55 personer brukte over 4 000 timer på ekstraordinært tilsyn og kadaversøk, i tillegg til ekstra kjøring. Klima- og miljødepartementet avviste kravet og mente at situasjonen 'ikke var av en slik ekstraordinær karakter som den på Hadeland'.
Hva mener statsråden det er som gjør at situasjonen på Hadeland var ekstraordinær, mens situasjonen i Rendalen ikke var det?",Emilie Mehl,Senterpartiet,2018-03-09,2018-03-21
1031,2017-2018,"Mitt spørsmål går til kommunalministeren. 
En samlet byggenæring sto bak rapporten Enkelt å være seriøs, som var et svar på en bestilling fra regjeringen. Da rapporten forelå, ble anbefalingene ignorert, noe som gjør at byggenæringen nå spør seg selv om regjeringen egentlig mente alvor med målene om å legge til rette for de seriøse i næringen. 
I stedet for å følge anbefalingene fra rapporten har regjeringen nå kommet fram til at de vil sette ned et ekspertutvalg, men uten representasjon fra partene i arbeidslivet. Det viser nok en gang at regjeringen ikke forstår eller vil benytte trepartssamarbeidet for å sikre et seriøst og organisert arbeidsliv. Næringen ber om tiltak som gjør det enkelt å være seriøs, men regjeringen synes tydeligvis det er enklest med nye utredninger, framfor politisk handling. 
Det skal ikke stå på oss. Jeg kan garantere at Stortinget ville stemt for alle forslag som reelt sett hadde styrket de seriøse i byggebransjen, dersom regjeringen hadde tatt seg bryet med å fremme forslag. 
Hvorfor mener statsråden at BNL og Fellesforbundet ikke er relevante å ha med i ekspertutvalget, spesielt med tanke på at bakgrunnen for saken er rapporten Enkelt å være seriøs, som nettopp disse aktørene sto bak? 
",Arild Grande,Arbeiderpartiet,2018-03-07,2018-03-07
1032,2017-2018,"Mitt spørsmål går til statsråd Dale. 
Det gjelder Høyre og Fremskrittspartiets jordbrukspolitikk. Det framgår i Meld. St. 11 for 2016–2017, Endring og utvikling, En fremtidsrettet jordbruksproduksjon, under kapittel 8, Økt produksjon på norske ressurser, om samfunnsoppdraget til jordbrukspolitikken: 

«Selvforsyningsgraden korrigert for import av fôr bør ikke være et resultatmål for økt matproduksjon med grunnlag i norske ressurser.» 

Beregnet på denne måten blir sjølforsyningsgraden av jordbruksmat om lag 50 pst. I komiteens innstilling var det en merknad fra Arbeiderpartiet, Senterpartiet, SV og Kristelig Folkeparti som tok avstand fra denne definisjonen, og foreslo i stedet:

«selvforsyningsgrad korrigert for import av fôr som resultatmål for norsk matproduksjon på norske ressurser.» 

Når en beregner sjølforsyningsgraden på denne måten, en internasjonal definisjon, vil sjølforsyningsgraden for mat fra norsk jordbruk være om lag 40 pst. Dette er skremmende lavt og må økes. Det krever større planteproduksjon i Norge. Vi trenger bedre fruktbarhet i jorda og større areal i drift. 
Jordbrukspolitikk er samfunnssak. Samfunnsoppdraget er matvaresikkerhet – nok naturlig trygg mat. Gårdbrukeren er virkemiddelet og må ha lønnsomhet i produksjonen for å realisere samfunnsoppdraget – dette på samme måte som helsefagfolks rolle for å gjennomføre helsepolitikken. Jordbrukets samfunnsoppdrag, matvaresikkerhet, må følges opp i årets jordbruksoppgjør. Det må stimuleres til bedre lønnsomhet i det private næringslivet, som skal gjennomføre innholdet i dette samfunnsoppdraget. 
Mitt spørsmål er: Vil regjeringa følge opp Stortingets flertallsmerknader, eller trenger regjeringa stortingsvedtak for å legge om politikken i tråd med dette samfunnsoppdraget? ",Per Olaf Lundteigen,Senterpartiet,2018-03-07,2018-03-07
1033,2017-2018,"Mitt spørsmål går til barne- og likestillingsministeren: 
Det er 8. mars i morgen – en dag for å markere likestillingsutfordringene vi har i Norge. De er mange, til tross for at vi, sammenliknet med de fleste land, har kommet veldig langt. En av ordningene som har vært helt avgjørende for likestillingen, er at kvinner og menn kan kombinere familieliv med arbeidsliv. Blant annet foreldrepermisjonsordningen med en stor pappakvote gjør at mor kan gå ut i arbeid igjen, og at far slipper til på hjemmebane og tar sin del med stell av barn, hus og hjem. Det er først og fremst bra for barnet, bra for far og for barnets tilknytning, og bra for likestillingen hjemme og for likestillingen i samfunnet generelt. For vi vet at når kvinner får barn, skjer det noe med karriereutviklingen og likestillingen i arbeidslivet og i familielivet. Heldigvis har regjeringen lyttet til Venstre som, i likhet med Arbeiderpartiet, mener at en stor del av foreldrepermisjonsordningen skal være en pappakvote som forbeholdes far. 
Likevel har mange tusen fedre ikke rett til en eneste dag med pappapermisjon, fordi mødrene ikke har opptjente rettigheter før fødsel og ikke mulighet til å gå ut i aktivitet etter fødsel. I disse tilfellene mister far alt og får ikke mulighet til å være hjemme og knytte tette bånd med barnet sitt. Det er urettferdig og en helt åpenbar likestillingsutfordring i Norge i dag. Det mener også EU som har bedt Norge om å endre ordningen, slik at alle pappaer får pappaperm. 
Hva vil statsråden gjøre for å rette opp i dette, slik at alle fedre får mulighet til å få pappapermisjon? 
",Anette Trettebergstuen,Arbeiderpartiet,2018-03-07,2018-03-07
1034,2017-2018,"Mitt spørsmål går til statsråd Dale. 
Sammenlignet med de øvrige nordiske landene ligger Norge på bunnen av statistikken når det gjelder andelen økologisk dyrket bruksareal. Den blå-blå regjeringen forlot i tillegg i fjor Stortingets tidligere fastsatte mål om at 15 pst. av matproduksjonen i Norge skal komme fra økologisk jordbruk. Samtidig er det grunn til å tro at etterspørselen etter økologisk mat fortsatt vil øke i Norge. Etterspørselen økte med 14 pst. i første halvdel av 2017 i henhold til en rapport fra Landbruksdirektoratet. Etterspørselen er ofte større enn norsk produksjon og krever altså økt import. Mens Norges mål er svekket, peker pilene i helt motsatt retning i landene rundt oss. Sverige og Danmark satser aktivt på å støtte økobønder. Danmark har et mål om å doble økologisk areal opp til 15 pst. allerede innen 2020. I Sverige er målet 30 pst. økologisk areal innen 2030. Det blir stadig mer åpenbart at regjeringens manglende støtte til norsk økolandbruk vil føre til handelslekkasje, økt import av økologiske varer og tap av distriktsarbeidsplasser og verdiskapning, fordi norske produsenter ikke får de samme gode betingelsene som økobønder i vårt naboland. Derfor taper de konkurransen i dette markedet. 
Vil statsråden legge fram en strategi som retter opp den ubalansen mellom støtten til norske, svenske og danske økobønder? 
",Per Espen Stoknes,Miljøpartiet De Grønne,2018-03-07,2018-03-07
1035,2017-2018,"Det er fint om barne- og likestillingsministeren blir stående. 
I morgen er det den store kvinnedagen, og tradisjonen tro kommer også debatten om hvorvidt vi trenger denne dagen her i et av verdens mest likestilte land. Jeg tenker at på kvinnedagen bør vi løfte blikket. Kvinnedagen må handle om at jenter og kvinner er mer utsatt for klimaendringer, mer utsatt for vold og overgrep som sivilbefolkning i krigsherjede områder, mer utsatt for fattigdom og mer utsatt i møte med alvorlig sykdom. Men samtidig som vi har dette globale perspektivet, må kvinnedagen også handle om reell likestilling på hjemmebane. Det er f.eks. fortsatt ikke slik at kvinner og menn tjener det samme for den samme jobben. Lik lønn for likt arbeid er et grunnleggende likestillingsprinsipp. Selv små barn forstår at det eneste rettferdige er at to personer som gjør den samme jobben, må få den samme lønnen. 
Derfor mener vi i Kristelig Folkeparti at det er inspirerende når Island tok tak i denne urettferdigheten og i år innførte, som verdens første land, en likelønnslov som påbyr alle bedrifter med over 25 ansatte å rapportere om likelønnssituasjonen, og der hvor menn tjener mer enn kvinner for samme svette spilt, ilegges det bøter. Sammen med en sertifiseringsordning vil Island på den måten lukke lønnsgapet mellom menn og kvinner, som ligger på om lag 16 pst., innen 2022. 
Her på berget har vi lovfestet prinsippet om likelønn, men for bare noen måneder siden kom SSB med ferske tall som viser at det fortsatt er et stykke mellom likestillingslovens ideal og livets realiteter, og dette viser at det trengs noen tydelige grep for å lukke lønnsgapet. 
Derfor vil jeg spørre statsråden på denne dagen før kvinnedagen: Hvilke konkrete tiltak mener hun er viktig for at vi skal få lukket dette urettferdige lønnsgapet mellom menn og kvinner? 
",Geir Jørgen Bekkevold,Kristelig Folkeparti,2018-03-07,2018-03-07
1036,2017-2018,"I morgen er det 8. mars - derfor vil jeg stille likestillingsministeren et spørsmål. 
Samfunnsdebattanten og poeten Sumaya Jirde Ali har den siste tiden blitt utsatt for en grov kvinnehatende og rasistisk hetskampanje ledet an fra det ytre høyres såkalte nettavis, Resett. Truslene, trakasseringen og skjellsordene har gått så langt at Sumaya har måttet trekke seg fra bl.a. 8. mars-markeringen i Bergen i morgen. Hun har blitt kalt et tragisk eksemplar av et menneske, et ufyselig vesen som burde sendes hjem til Somalia, og en har kommentert: Slå ring om henne, søl bensin og tenn faklene. Dette er et angrep på demokratiet og ytringsfriheten. Det rammer spesielt unge minoritetskvinner. 
Mange har svart på hetskampanjen mot Sumaya med vår egen kampanje til støtte for henne. Først etter flere dagers øredøvende stillhet og etter press fra media kom omsider Erna Solberg på banen og fordømte hatytringene mot Sumaya. Men å vise sin støtte og gi synlighet til kampen for ytringsfrihet, kvinners likestilling og bekjempelse av sosial kontroll ved å gå i 8. mars-toget, som Sumaya har blitt hetset vekk fra, ser det imidlertid ikke til at hun akter å gjøre. 
Bortsett fra statsministerens sene respons har det virket som om det er lite politisk engasjement fra høyresiden rundt denne alvorlige og viktige saken. Likestillingsministeren, som er tildelt et stort konstitusjonelt politisk ansvar for å bekjempe diskriminering og fremme likestilling, har så langt vært både taus og usynlig. 
Jeg vil spørre statsråden om hvor hun har vært den siste uken, om hvorfor ikke landets likestillingsminister har tatt Sumaya til forsvar når så mange andre har blitt med på «jeg støtter Sumaya»-kampanjen, og om statsråden denne gangen akter å gå i tog for Sumaya og hennes søstre som ble presset vekk fra å delta på bl.a. morgendagens markering. 
",Freddy André Øvstegård,Sosialistisk Venstreparti,2018-03-07,2018-03-07
1037,2017-2018,"Statsråd Mæland sier at dette ikke er et regjeringsprosjekt. 
Norge har fått en regionreform egentlig ingen vil ha. Hvem synes egentlig det er klokt å tvangssammenslå Østfold, Akershus og Buskerud til et nytt gigantfylke, Viken? Hvem er det som brenner for at Finnmark og Troms skal tvangssammenslås, der vi får en region som er større enn Irland, og som har enorme avstander? Og det er ingen lokal begeistring i Finnmark i det hele tatt. 
Høyre og Fremskrittspartiet har knapt vært villig til å forsvare reformen – godt representert her ved Monica Mæland, som skylder på alle andre. Det er Høyre som har tvunget det igjennom. Men det de har sagt, er at det er et kompromiss med Kristelig Folkeparti og Venstre. 
Hva var det Kristelig Folkeparti sa i juni da dette ble tvangsvedtatt i Stortinget? Det er en løsning egentlig ingen partier vil ha – det sa Kristelig Folkeparti. Og representanten Hareide var i Hallingdal i vinter og sa: Mange har problemer med å se at Viken er en optimal region. – Det var ganske godt sagt. 
Så fikk han oppfølgingsspørsmål: Tror du Viken vil bli delt i to? Ja, det tror jeg. Nå må vi jobbe ut fra det. – Dette er Kristelig Folkepartis standpunkt. De vil heller ikke ha Viken, og de tror det blir delt i to. 
I Finnmark er det opprør. Men Høyre-statsråd Mæland har varslet at det skal brukes ytterligere tvang, og da skal regjeringen sitte i Oslo og bestemme. 
Hvorfor mener statsråd Mæland at det er klokt at hun på vegne av regjeringen og Høyre skal sitte i Oslo og tvangssammenslå to fylker som ikke vil det? 
",Trygve Slagsvold Vedum,Senterpartiet,2018-03-07,2018-03-07
1038,2017-2018,"Mitt spørsmål går til kommunalministeren. 

Stortinget har med knapt flertall i to omganger tvangssammenslått Troms og Finnmark. Fylkespolitikerne i de to fylkene har prøvd å komme fram til en frivillig avtale. Det har mislyktes. Det endte med at staten stilte med en meklingsmann, og det ble signert en avtale. Denne avtalen satte sinnene i kok i Finnmark, og kravet om å forkaste avtalen var bortimot unisont. 

Finnmarkingene føler med rette at storting og regjering har overkjørt fylket og dets innbyggere – tegnet et kart uten å lytte til dem det angår, og med et resultat som er et fullstendig ufunksjonelt gigantfylke. Ansvaret for sammenslåingen hviler på Høyre, Fremskrittspartiet, Venstre og Kristelig Folkeparti, men utfordringene og fortvilelsen knyttet til dette bærer vi finnmarkinger. 

Vil statsråden på bakgrunn av reaksjonene i Finnmark og det forventede nei fra Finnmark fylkesting til den framforhandlede avtalen selv ta ansvar for flertallets tvangsvedtak, og ikke overlate gjennomføringen til fylkespolitikere som er motstandere av sammenslåingen?
",Ingalill Olsen,Arbeiderpartiet,2018-03-07,2018-03-07
1039,2017-2018,"NRK melder at norske mobilkunder betaler vesentlig mer for mobildata enn våre nordiske naboland. I Norge betaler vi i gjennomsnitt 97 kroner pr. gigabyte, mens i Danmark betaler kundene 30 kroner og i Finland 13 kroner. Forbrukerrådet, en selvstendig mobilanalytiker og en professor i konkurranseøkonomi fra Universitetet i Bergen mener at dette skyldes mangel på konkurranse i mobilmarkedet.
Hva mener statsråden bør gjøres for at norske forbrukere kan få datatrafikk på likere vilkår med de andre nordiske landene?",Jon Gunnes,Venstre,2018-03-07,2018-03-21
1040,2017-2018,"Norsk Bonde- og Småbrukarlag, Norges Bondelag og Norsk Sau og Geit fikk avslag fra Miljødirektoratet på en søknad om å fortsette et fellesprosjekt med fokus på forebyggende og konfliktdempende tiltak i rovviltområder. Prosjektet er inne i sin tredje periode og er en pådriver for dialog og konfliktdemping mellom beitenæring, forvaltning og øvrige aktører i rovviltspørsmål. Konfliktforebyggende tiltak er viktig i rovdyrdebatten.
Vil statsråden sørge for at prosjektet får støtte til forlengelse?",Lars Haltbrekken,Sosialistisk Venstreparti,2018-03-02,2018-03-21
1041,2017-2018,"I statsbudsjettet og i regjeringserklæringen er det vedtatt at regjeringen skal involvere og samarbeide med lokalmiljøet og naboer når de ferdigstiller beredskapssenteret på Taraldrud. Naboene har organisert seg i organisasjonen Stopp Støyen.
Når og hvordan vil statsråden følge opp vedtakene om at disse skal involveres?",Nicholas Wilkinson,Sosialistisk Venstreparti,2018-03-02,2018-03-21
1042,2017-2018,"Syriske kvinner blir tvunget til sex av menn som deler ut nødhjelp på vegne av FN og internasjonale hjelpeorganisasjoner. Disse rystende historiene framkommer i en fersk rapport fra FNs befolkningsfond, UNFPA. Ifølge BBC velger enkelte hjelpeorganisasjoner å lukke øynene for overgrepene. Norge er en betydelig humanitær aktør og giver, ikke minst til ofrene for krigen i Syria.
Hva vil utenriksministeren gjøre for å få stanset disse uhyrlige overgrepene?",Anniken Huitfeldt,Arbeiderpartiet,2018-03-01,2018-03-21
1043,2017-2018,"I januar 2016 fjernet regjeringen i en forskriftsendring muligheten til å gi tiltakspenger til unge i alderen 16-18 år. Det hadde vært et begrenset beløp på inntil 4 000 kroner per måned som incitament for at de som faller ut av skolen, skal delta i aktive tiltak. Etter dette rapporterer de som jobber for å hindre utenforskap blant unge i f.eks. Groruddalen i Oslo, at de mangler et viktig arbeidsredskap overfor unge som er i fare for å få problemer med kriminalitet, rus m.m.
Vil regjeringen revurdere denne forskriftsendringen?",Jan Bøhler,Arbeiderpartiet,2018-03-01,2018-03-07
1044,2017-2018,"Bane NOR har avsluttet kontraktene med selskapet Condotte på Follobanen. Arbeidet ble stoppet umiddelbart, og de ansatte har etter det ikke fått utbetalt lønn. Dette har medført mye frustrasjon og konflikter. Dersom Condotte ikke utbetaler lønn til de ansatte, melder oppbud eller går konkurs, vil statens lønnsgarantiordning kunne slå inn. Altså kan resultatet bli at den norske stat må utbetale lønn til de ansatte i et italienskeid selskap.
Mener statsråden dette er god bruk av det offentliges midler?",Sverre Myrli,Arbeiderpartiet,2018-03-01,2018-03-07
1045,2017-2018,"Statsministeren har hatt et fortjenestefullt engasjement for både FNs tusenårsmål og FNs bærekraftsmål. Men de nye bærekraftsmålene er svært omfattende, 17 mål og 169 delmål. Norsk utviklingspolitikk kan ikke ha full fart i alle retninger samtidig. Vi må prioritere. Stoltenberg II-regjeringen prioriterte særlig mødre- og barnehelse, tusenårsmål 4 og 5.
Hva vil regjeringen gjøre for oppnå bærekraftsmål 3.1. - at verdenssamfunnet innen 2030 skal redusere mødredødeligheten til under 70 per 100 000 levendefødte?",Jonas Gahr Støre,Arbeiderpartiet,2018-03-01,2018-03-07
1046,2017-2018,"I 2018 er det, som på 1930-tallet, tillatt med sæddonasjon i Norge. Det hjelper par der mannen er infertil. I 2018 er det, i motsetning til i resten av Norden, fremdeles ikke lov med eggdonasjon. Par der kvinnen er infertil og trenger egg fra en annen kvinne, får altså ikke hjelp. Helseministeren viser i Debatten på NRK 15. februar til at mors genetiske tilknytning er så viktig at eggdonasjon ikke skal være lov, mens fars genetiske tilknytning er mindre viktig.
Mener statsråden at mor er en viktigere forelder enn far?",Zaineb Al-Samarai,Arbeiderpartiet,2018-03-01,2018-03-07
1047,2017-2018,"Migrene rammer folk i arbeiderklasseyrker dobbelt så ofte som ledere. Kvinner rammes tre ganger så ofte som menn. Tall fra Reseptregisteret viser at rekordmange unge mennesker bruker migrenemedisiner. To til fire ganger flere kvinner enn menn i aldersgruppen 15-29 år går på slike medisiner. Migrene er altså ikke en sykdom for middelklassemenn midt i livet. Der setter vi inn penger og andre ressurser til forskning og behandling.
Hva har statsråden gjort for å bedre situasjonen for personer med migrene?",Åsmund Aukrust,Arbeiderpartiet,2018-03-01,2018-03-07
1048,2017-2018,"Før var det slik at en av døtrenes oppgaver var å ta seg av de eldre i familien. Dagens døtre er som regel i full jobb, men bærer fremdeles hovedansvaret når mor eller far trenger omsorg. I 2014 viste NOVA at en kvinne med en sønn ville mottatt 25 prosent mer offentlig omsorg enn om hun hadde hatt en datter - 120 minutter mer i uka.
Hva har statsråden gjort for at alle skal få like god omsorg, uavhengig av kjønnet til barna deres, og hva vil han gjøre for at kvinner ikke skal måtte ta større pårørendeansvar enn menn?",Tore Hagebakken,Arbeiderpartiet,2018-03-01,2018-03-07
1049,2017-2018,"Bruken av smertestillende medisiner blant unge mot hodepine og migrene er rekordhøy. Fra 2006-2016 har økningen i alderen 15-19 år vært på 66 prosent, i alderen 20-24 år på 29 prosent, og i alderen 25-29 år på 16 prosent. Tallene er fra Reseptregisteret. 120 000 tåler ikke medisin mot hodepine på grunn av overforbruk, viser en doktorgradsstudie gjengitt av NRK 17. februar.
Hva vil statsråden gjøre for å hindre overforbruk og feilbruk av smertestillende, og vil han vurdere å reseptbelegge slike medikamenter som i dag er reseptfrie?",Kjersti Toppe,Senterpartiet,2018-03-01,2018-03-07
1050,2017-2018,"Forskning viser at sykdommer som rammer menn mest, rangeres gjennomgående høyere blant leger og brukerorganisasjoner enn de som først og fremst rammer kvinner, som f.eks. fibromyalgi, angst, anoreksi, eggstokkreft og lårhalsbrudd. Det er også eksempler på at det brukes mindre ressurser på behandling av kvinner enn av menn.
Hvordan jobber regjeringen for å sørge for at kvinnesykdommer blir tatt på like stort alvor som 'mannesykdommer', og hva kan statsråden vise til av konkrete tiltak?",Masud Gharahkhani,Arbeiderpartiet,2018-03-01,2018-03-07
1051,2017-2018,"30. januar 2018 hadde Drammens Tidende en urovekkende artikkel om mange unge sykepleiere i 20-30-åra ved Drammen sykehus som ikke klarer å jobbe fullt på grunn av utstrakt bruk av arbeidsmiljølovens unntaksbestemmelser når det gjelder arbeidstid og hviletid. 
Vil statsråden ta initiativ til en gjennomgang av regelverk og praksis for å legge forholdene bedre til rette for en heltidskultur ved våre sykehus?",Lise Christoffersen,Arbeiderpartiet,2018-03-01,2018-03-07
1052,2017-2018,"I vinter har vi kunnet lese om unge med alvorlige spiseforstyrrelser som opplever å måtte vente på behandling i opptil et halvt år. Mor til ei 22 år gammel jente har fortalt til Dagsavisen at 'Å vente i flere måneder er veldig lenge når noen er så dårlige. Det er skummelt å tenke på at hun har vært døden nær to ganger'.
Er statsråden trygg på at personer med alvorlige spiseforstyrrelser får den hjelpen de trenger, i tide?",Ingvild Kjerkol,Arbeiderpartiet,2018-03-01,2018-03-07
1053,2017-2018,"Statsråden har varslet tøffere turnus i eldreomsorgen, men hvilke gulrøtter vil statsråden bruke for å gi ansatte i eldreomsorgen en bedre arbeidshverdag, slik at vi får lavere sykefravær, flere hele stillinger og ansatte som klarer å stå lenger i jobben?",Tuva Moflag,Arbeiderpartiet,2018-03-01,2018-03-07
1054,2017-2018,"Spørsmålet mitt går til finansministeren. Temaet er profitt i velferda, og at skattekroner skal gå til å gje innbyggjarane best mogleg velferdstilbod. 
I fjor vedtok Stortinget at det skal setjast ned eit offentleg utval som skal kartleggja pengestraumane i kommersielle selskap som opererer innanfor offentleg finansierte velferdstenester, som f.eks. innanfor private barnevernsinstitusjonar og private barnehagar. Utvalet skulle føreslå løysingar som kan sørgja for at offentlege midlar i størst mogleg grad går til produksjon av faktisk velferd, og korleis ein kan hindra uønskt skattetilpassing i selskap som i all hovudsak er finansierte av offentlege midlar. Då Stortinget debatterte regjeringserklæringa, spurde Rigmor Aasrud frå Arbeidarpartiet statsråden om korleis dette arbeidet gjekk. Statsråden svarte: 
«Først og fremst ved å la utvalget få gjøre jobben sin. Og med utgangspunkt i det vil jo regjeringen komme tilbake til Stortinget.» 
Ut frå svaret var utvalet nedsett og i gang med arbeidet. Eg har prøvd, men finn ikkje noko om nedsetjing av dette utvalet, eller kven som er medlemer. Difor spør eg statsråden: Når vart utvalet nedsett, kven er medlemer, og kor langt har dei kome i arbeidet? 
",Ingrid Heggø,Arbeiderpartiet,2018-02-28,2018-02-28
1055,2017-2018,"Mitt spørsmål går til kunnskaps- og integreringsministeren. 
På IMDis hjemmesider opplyser de at det er Nasjonalt utvalg for bosetting som har ansvaret for å inngå avtale med kommunene om bosetting av flyktninger. For anmodninger for 2018 blir det tatt hensyn til tre faktorer: innbyggertall, sysselsettingsnivå og resultater av introduksjonsprogrammet over tid. Det heter at det i hovedsak er kommuner med minst 5 000 innbyggere som er anmodet. 
Dette er i strid med Stortingets vilje. Ved behandlingen av statsbudsjettet for 2018 sa nemlig et flertall i kommunal- og forvaltningskomiteen, som besto av Høyre, Fremskrittspartiet, Kristelig Folkeparti og Venstre, at størrelsen på kommunene ikke skal være avgjørende for om kommunene skal få lov til å ta imot flyktninger eller ikke. Det betyr at små kommuner også skal kunne få bosette flyktninger. Fra Arbeiderpartiet, Senterpartiet og SV ble det fremmet følgende forslag: 
«Stortinget ber regjeringen legge til grunn at forespørsel til kommunene om bosetting av flyktninger ikke skal baseres på utvelgelse av kommuner etter størrelse, men etter resultater når det gjelder integrering i samfunnsliv.» 
Det dreier seg altså om hvordan det går – i arbeid, kultur, skole osv. I forgårs var det et oppslag i Aftenposten om Fafo-rapporten som bl.a. viste til at somaliere har store problemer med å komme seg inn i arbeidslivet, i lønnet arbeid, etter å ha gjennomgått introduksjonsprogrammet. 
Hva er egentlig grunnen til at Stortingets uttrykte vilje om at også mindre kommuner skal tas hensyn til i utvelgelsen av hvem som skal ta imot flyktninger, ikke er fulgt opp av departementet og IMDi?",Willfred Nordlund,Senterpartiet,2018-02-28,2018-02-28
1056,2017-2018,"Mitt spørsmål er til kunnskapsministeren. Innføring av bemanningsnorm er viktig for å sikre kvalitet for alle barn i barnehagen. Lek, læring, utfordringer, omsorg og et trygt fang å sitte på når det trengs forutsetter nok kvalifiserte voksne. Derfor har Arbeiderpartiet i mange år ønsket å få på plass en bemanningsnorm. Det som skjer nå, er at regjeringas innføring av bemanningsnormen, som burde være en udelt positiv sak, skaper usikkerhet. Kommunene må oppfylle normen innen august, men mangler enda konkrete svar fra regjeringa. Både KS og lokale folkevalgte, som statsrådens partifelle i Kristiansand, ordfører Harald Furre, mener regjeringa underfinansierer bemanningsnormen og er særlig bekymret for de private barnehagene. Den mest alvorlige bekymringen er at i en undersøkelse fra Private Barnehagers Landsforbund sa nylig én av fire små barnehager at innføringen av bemanningsnorm og pedagognorm kan bety at de må legge ned. Hele 44 pst. av de små barnehagene svarer at de er usikre på om de vil klare å drive videre. Regjeringas svar har vært at de mener bemanningsnormen er finansiert fordi den er oppfylt i gjennomsnitt. 
Administrerende direktør i PBL uttalte på sin side for to uker siden at 

«konsekvensen av det som skjer nå, er at staten skviser de små og enkeltstående, som deretter blir kjøpt opp. Så hvis politikerne ønsker å ivareta mangfoldet i eierskap, må de se nærmere på dette». 

Arbeiderpartiet er en sterk tilhenger av bemanningsnorm, men vi er opptatt av en norm som fungerer, som gjør barnehagene bedre, og som ikke svekker de små og ideelle barnehagene. Deler statsråden de små private barnehagenes bekymring når de sier at regjeringens utforming og gjennomføring av bemanningsnormen kan bety at 25 pst. av dem må legge ned, og hva vil statsråden i så fall gjøre med det?",Martin Henriksen,Arbeiderpartiet,2018-02-28,2018-02-28
1057,2017-2018,"Regjeringen mener at vi må omstille oss, og at vi må øke produktiviteten. Men regjeringens politikk for arbeidslivet tar oss i motsatt retning, spesielt i enkelte bransjer. SSB meldte tidligere i år at produktiviteten i bygg- og anleggsvirksomheten har falt med 10 pst. siden årtusenskiftet. SSB trekker fram bl.a. økende arbeidsinnvandring som en årsak til fallende produktivitet. Fagbevegelsen peker på innleie som en viktig årsak til – også – fallende produktivitet, samt at opparbeidet kunnskap svekkes, at arbeidsgivere ikke sender midlertidig ansatte eller innleide på kurs, og at ingen bemanningsbedrifter driver fagopplæring med lærlinger. Dette i sum fremmer kortsiktighet og dårlig planlegging. 
Siv Jensen deltok denne uka på et såkalt toppmøte om kampen mot arbeidslivskriminalitet og sosial dumping. Etter møtet ble det sagt at situasjonen innen bygg og anlegg i Oslo-området uroer både regjeringen og partene i arbeidslivet. Men så går altså regjeringspartiene – Fremskrittspartiet, Høyre og Venstre – imot det som nå ligger til behandling i Stortinget, forslag fra Rødt og andre partier i opposisjonen om å innføre tiltak mot innleie og bemanningsbyråer, som kan løse problemet med nettopp fallende produktivitet. 
Vi vil bygge videre på noe av det viktigste med den norske modellen, nemlig høykompetente, fast ansatte arbeidere. Innser finansministeren at bemanningsbransjen og regjeringens politikk bidrar til fallende produktivitet innenfor bygg- og anleggssektoren? 
",Bjørnar Moxnes,Rødt,2018-02-28,2018-02-28
1058,2017-2018,"Jeg har et spørsmål til helseminister Høie. 
Helsedirektoratet oppgir at 96 pst. mener at arbeid er viktig for deres psykiske helse. Dette samsvarer veldig godt med internasjonale undersøkelser om livskvalitet. En arbeidsplass kan gi verdighet, følelse av mestring og respekt i andres øyne – og dermed i egne. Alt dette er avgjørende faktorer for livskvalitet, særlig hos dem med psykiske livsvansker. 
Men vi ser det motsatte nå. Flere og flere faller utenfor arbeidslivet på grunn av psykiske lidelser. Perspektivmeldingen viser at for mer enn halvparten av personene under 40 år som fikk innvilget uføretrygd i 2014, var årsaken psykiske lidelser. Statens arbeidsmiljøinstitutt har på sin side vist at lange arbeidsdager og skiftarbeid har negativ effekt på psykisk helse, og begynner man først å falle utenfor arbeidslivet, kan ofte psykiske lidelser også bli verre – altså en ond sirkel. 
Så mitt spørsmål til helseministeren er: Vil helseministeren ta initiativ til å vurdere kortere arbeidstid som et virkemiddel for å redusere psykiske lidelser i befolkningen? 
",Per Espen Stoknes,Miljøpartiet De Grønne,2018-02-28,2018-02-28
1059,2017-2018,"Spørsmålet mitt går til kunnskapsministeren, som nå har sete utolmodig. 
Akkurat nå er det 20 år sidan dei første seksåringane gjekk inn i norsk skule. Vi feirar altså 20-årsjubileum for seksårsreforma. Spørsmålet er kva resultat den skulereforma har gitt. 
Målet var altså å sikre ei sosial utjamning ved at fleire barn kom seg gjennom skulegangen, og med betre resultat. Det skulle nettopp tidlig skulestart gi, fordi det var obligatorisk, noko som barnehage ikkje er. 
Så ser me i dag at det er mange som slit på skulen. Fråfallet i vidaregåande opplæring er høgt. Talet på ADHD-diagnosar stig, og barn og unge slit med følelsen av ikkje å nå opp til krav og forventingar som er både i skulen og utanfor. I tillegg har ein SSB-studie konkludert med at effekten av seksårsreforma ser ut til å vere liten, både når det gjeld karakterar på ungdomsskulen, gjennomføring av vidaregåande, og i kva grad elevane vel yrkesfag eller allmennfag. 
Me veit jo at det var ei kostnadssparande reform. Det var billegare å ha seksåringane i skulen enn i barnehagen. Men tanken bak denne reforma var jo å ta det beste frå barnehagen og det beste frå skulen og få det første året til verkeleg å bli eit år med leik og læring i positiv utfalding. Sånn ser det ikkje ut til å ha blitt. 
Spørsmålet mitt til statsråden er: Synest den nye kunnskapsministeren at seksårsreforma har vore vellukka? 
",Knut Arild Hareide,Kristelig Folkeparti,2018-02-28,2018-02-28
1060,2017-2018,"Jeg har nylig blitt onkel til lille Erik, og som søsteren min kunne fortelle, var det fantastisk dyktige folk på fødeavdelingen, men de hadde skrekkelig dårlig tid. 
Regjeringen har kuttet i grunnbevilgningene gjennom såkalte ABE-kutt i flere år. For dem som lurer på hva som skjuler seg bak det navnet, er det flate ostehøvelkutt uten prioritering eller uten noen analyse om hva det faktiske behovet i de forskjellige delene av helsesektoren er. Sektoren skriker ut om manglende ressurser i fødetilbudet. Statsminister Erna Solberg la ut et klipp på sin bloggpost i går, hvor hun sa at det første døgnet er det aller farligste i et barns liv. Det er SV enig i. Derfor har vi foreslått i vårt alternative statsbudsjett å styrke fødsels- og barselomsorgen og overføre mer penger til kommunene. Men fortsatt ser vi at regjeringen år etter år foreslår nye, uprioriterte ostehøvelkutt i helseomsorgen. Derfor vil jeg spørre statsråden om han er berørt av de historiene vi har hørt, om den store ressursmangelen i fødselsomsorgen, og om han heretter vil foreslå å skjerme føde- og barselavdelingene mot disse uprioriterte ostehøvelkuttene framover. 
",Nicholas Wilkinson,Sosialistisk Venstreparti,2018-02-28,2018-02-28
1061,2017-2018,"Fleire stadar i landet planlegg sjukehus å korta ned liggjetida for kvinner og nyfødde etter fødsel. På ti år har liggjetida etter fødsel på norske sjukehus i gjennomsnitt sokke frå 3,2 døgn i 2007 til 2,7 døgn i 2016. I Bergen er det f.eks. eit mål om at 40 pst. av dei nybakte mødrene skal kunna reisa heim etter 6–24 timar når det nye sjukehuset er ferdig i 2023. Det skal ikkje byggast barselrom for normalfødande. 
Dette skjer samtidig som det på landsbasis manglar 600–700 jordmorsårsverk for at mor og barn skal kunne få eit forsvarleg tilbod. 60 pst. av kommunane tilbyr ikkje heimebesøk innan to veker, slik som tilrådinga er. 
Planen om å senda mor og barn heim etter seks timar er uverkeleg. Utviklinga er totalt uakseptabel, og fleire fagfolk ropar varsku. Barnelegane og jordmødrene fryktar for helsa til mor og barn. Dei fryktar for auka spedbarnsdødelegheit, ammeproblem som ikkje vert oppdaga, hjelp som ikkje vert gitt, sjukdom som ikkje vert behandla. Seks timar er kort tid. Det er omtrent dobbelt så lang tid som vi sit i spørjetimen her i dag. 
Å sikra norske kvinner eit føde- og barseltilbod som framleis er trygt, er eit politisk ansvar. Barselomsorga held no på å verta definert ut av norske sjukehus. Det vert lagd opp til at mange kvinner ikkje skal overnatta etter fødselen – og det skjer på vakta til denne regjeringa. 
Klinikkdirektørane viser berre til at barselomsorga må skje på ein måte som er mest mogleg effektiv, og som sparar mest mogleg kostnadar. Er statsråden einig i dette, eller vil han no ta grep for å sikra kvinner og deira nyfødde barn eit anstendig og fagleg forsvarleg føde- og barseltilbod i norske sjukehus og i kommunane òg i åra framover?
",Kjersti Toppe,Senterpartiet,2018-02-28,2018-02-28
1062,2017-2018,"Mitt spørsmål går til helseministeren. 
I Norge ser vi i dag dessverre en økning av psykiske helseproblemer blant våre ungdommer. Det er faktisk en av våre største helseutfordringer. Helseministeren viser ofte selv til at mellom 15 pst. og 20 pst. av barn og unge i Norge i dag har nedsatt funksjonsevne på grunn av psykiske plager. 
Jeg tror vi er enige om at det må bli enklere å få rask og god helsehjelp. Men regjeringen er i ferd med å gjøre det vanskeligere for unge mennesker som trenger psykisk helsehjelp eller rusbehandling, å få hjelp i sykehusene våre, gjennom å innføre egenbetaling. Over hele landet finnes det gode psykiatriske ungdomsteam som gir behandling til ungdom mellom 15 og 30 år, sårbare mennesker med liten betalingsevne. Nå, siden nyttår, må ungdommene betale 345 kr per konsultasjon og det samme i straffegebyr hvis de ikke møter til timen – mye penger for unge, sårbare mennesker. Så istedenfor å senke terskelen hever regjeringen terskelen for å få helsehjelp. 
Hvordan mener da statsråden at dette skal gjøre det enklere for unge som sliter med helsen sin, å kunne få hjelp? 
",Ingvild Kjerkol,Arbeiderpartiet,2018-02-28,2018-02-28
1063,2017-2018,"Nye Stavanger sykehus skal stå klart i 2023, men uten pasienthotell og med den hovedregel at fødende blir sendt hjem samme dag som fødselen. Fagfolk har advart mot denne svekkelsen av barseltilbudet. I uenigheten mellom de økonomifaglige og medisinfaglige rådene er det økonomi og innsparing som har vunnet igjennom.
Hvilke grep vil statsråden ta for å sikre at barseltilbudet ikke svekkes, og er det riktig å lytte kun til de økonomifaglige rådene?",Torstein Tvedt Solberg,Arbeiderpartiet,2018-02-28,2018-03-07
1064,2017-2018,"NIFU har beregnet at med mindre man setter inn tiltak, vil det ta 50 år før det er kjønnsbalanse blant professorene i universitets- og høgskolesektoren.
Med mindre statsråden er tilfreds med å vente et par generasjoner på å oppnå kjønnsbalanse, hvilke tiltak vil regjeringen sette inn for å få opp farten på likestillingsarbeidet på dette viktige samfunnsområdet?",Nina Sandberg,Arbeiderpartiet,2018-02-27,2018-03-07
1065,2017-2018,"Ifølge Aftenposten har Nav satt i gang over 216 000 tiltak for ca. 40 000 nordmenn med somalisk bakgrunn. Til tross for dette jobber de med somalisk bakgrunn mindre og har lavere utdanning og levekår enn andre grupper i Norge. Fafo-forsker Jon Horgen Friberg mener Nav har brukt penger på en rekke meningsløse kurs. 
Hvordan kan det ha seg at arbeidsministeren ikke fører en mer målrettet poltikk for å kvalifisere flere for arbeid, slik at de kan forsørge seg selv og sin familie?",Siri Gåsemyr Staalesen,Arbeiderpartiet,2018-02-27,2018-03-07
1066,2017-2018,"Kvinesdal kommune er varslet av Kommunerevisjonen Vest, Vest-Agder IKS om at de ikke vil attestere krav om momskompensasjon for 6. termin 2017 til svømmehall, uten å ta forbehold knyttet til at dette anses som i konkurranse med private aktører. Med en slik praksis kan manglende momskompensasjon bety stengte kommunale bade- og svømmeanlegg over hele landet.
Hva vil statsråden gjøre for å sikre at bade- og svømmeanlegg fortsatt vil være tilgjengelige og rimelige for alle, og ikke bare for dem med god økonomi?",Kari Henriksen,Arbeiderpartiet,2018-02-26,2018-03-07
1067,2017-2018,"ABE-reformen medførte kutt i fengselsbudsjettene på 200 millioner kroner, og fengselsavtalen med Nederland har gjort at nesten 1 milliard kroner er sendt ut av landet i løpet av 3 år. Nylig slo Kriminalomsorgsdirektoratet alarm om at budsjettsituasjonen for 2018 var 'tilnærmet uhåndterlig'. Som følge av budsjettavtalen mellom Høyre, Fremskrittspartiet, Venstre og Kristelig Folkeparti ble det bevilget 89 millioner kroner til å forlenge avtalen med Nederland.
Når avtalen likevel ikke skal forlenges, vil statsråden garantere at disse midlene omdisponeres til kriminalomsorgen i Norge?",Emilie Mehl,Senterpartiet,2018-02-22,2018-02-28
1068,2017-2018,"I statsbudsjettet for 2018 bevilget Stortinget 30 millioner kroner til økt politiarbeid i Oslo Sør. Det er stort behov for at denne innsatsen blir målrettet mot å ta de kyniske hovedpersonene i de kriminelle gjengene, stoppe deres rekruttering av unge og gi befolkningen en økt opplevelse av trygghet.
Er planen for bruk av de 30 millionene kronene ferdig, og kan statsråden si om de særlig vil bli brukt på det krevende arbeidet med å ta bakmennene og å sørge for synlig politinærvær som mobile politiposter på de mest utsatte stedene?",Jan Bøhler,Arbeiderpartiet,2018-02-22,2018-02-28
1069,2017-2018,"Flere anmeldelser av stygge skogshogster som etter anmelders vurderinger har vært ulovlige, har blitt henlagt av politiet i Buskerud det siste året, begrunnet med 'ikke ulovlig' eller 'mangel på bevis', til tross for hogst av registrert huldrestry og nøkkelbiotop.
Mener statsråden at skoglovens bærekraftforskrift er god nok, og hvis ikke - vil han ta initiativ til en gjennomgang av lovverket med sikte på å få klare retningslinjer for bærekraftig hogst som tar reelle hensyn til verneverdig natur?",Arne Nævra,Sosialistisk Venstreparti,2018-02-22,2018-02-28
1070,2017-2018,"Ifølge ein rapport frå Den regionale perinatale komité i Helse Sør-Øst kunne ein tredjedel av barna som døyr i mors mage, vore redda. Gravide med innvandrarbakgrunn opplever i større grad dødfødslar enn andre gravide, og det same gjeld eldre og overvektige gravide. Fagfolk etterlyser betre oppfølging i svangerskapet av kvinner med risiko. 
Kva konkret vil regjeringa gjere for å styrke norsk svangerskapsomsorg og førebygge dødfødslar?",Kjersti Toppe,Senterpartiet,2018-02-22,2018-02-28
1071,2017-2018,"Sommaren 2017 var det store problem med manglande toalettkapasitet ved fleire av sjåverdigheitene langs dei nasjonale turistvegane. I til dømes Lofoten, som har hatt veksande vinterturisme, har det òg blitt eit problem at toaletta er vinterstengde. 
Kan statsråden gjere greie for kva tiltak som er sette i verk for å betre toalettkapasiteten langs dei nasjonale turistvegane?",Ivar Odnes,Senterpartiet,2018-02-22,2018-02-28
1072,2017-2018,"Rettstilstanden innenfor EU og EØS utvikles gjennom implementering av nytt regelverk og fortolkning av allerede eksisterende regelverk i EU, herunder nytolkning av rekkevidden av grunnprinsippene om fri flyt av varer, tjenester, kapital og arbeidskraft.
Hvilken mulighet gir dette norske myndigheter til å utstede garantier for framtidig nasjonal handlefrihet på områder der vi avgir myndighet til EU gjennom EØS, eksempelvis knyttet til regulering av energi?",Sigbjørn Gjelsvik,Senterpartiet,2018-02-22,2018-02-28
1073,2017-2018,"Miljødirektoratet har i sin høringsuttalelse om utbyggingen av Yme-feltet påpekt at utredningene om elektrifisering er mangelfulle. 
Vil statsråden sørge for skikkelige utredninger før beslutning tas, og vil utbyggingsplanene forelegges Stortinget?",Lars Haltbrekken,Sosialistisk Venstreparti,2018-02-20,2018-02-28
1074,2017-2018,"I Aftenposten 18. februar 2018 fremkommer det at Bane NOR vil utsette utbyggingen av indre intercity. Begrunnelsen som oppgis, er at det er satt av for lite penger i første del av NTP-perioden 2018-2029. Dette er i motstrid til informasjonen Stortinget fikk i forbindelse med behandlingen av Nasjonal transportplan våren 2017.
Når ble statsråden først kjent med at det reelle finansieringsbehovet for indre intercity var vesentlig høyere enn det regjeringen foreslo i NTP?",Per Espen Stoknes,Miljøpartiet De Grønne,2018-02-19,2018-02-28
1075,2017-2018,"I en ny rapport fra Bane NOR fremgår det at Bane NOR vil utsette intercityutbyggingen på Østlandet med flere år, stikk i strid med Stortingets vedtak fra våren 2017.
Hva vil statsråden foreta seg for å sikre at Stortingets vedtatte fremdriftsplan for intercityprosjektet på Østlandet opprettholdes og gjennomføres?",Siv Henriette Jacobsen,Arbeiderpartiet,2018-02-19,2018-02-28
1076,2017-2018,"Då kan eg òg nytta moglegheita til på ein skikkeleg måte å ønskja Røe Isaksen velkomen som næringsminister i Stortinget eg òg. Eg vil ta opp spørsmål knytte til norsk næringsmiddelindustri, ein industri som me har sett at i tider når det har gått litt opp og ned i andre delar av næringslivet, har vore stabil og bidrege med verdiskaping og arbeidsplassar. Det er ein industri som er veldig avhengig av politiske rammevilkår og ikkje minst stabile rammevilkår. 

Næringsministeren kjem heilt sikkert til å snakka mykje om stabile rammevilkår, men fasiten med denne regjeringa er jo at me ofte har sett ustabile vilkår som rammar enkeltnæringar. Då vil eg tilbake til Fyresdal i Telemark, der det som ein direkte konsekvens av regjeringas politikk, er 15 arbeidsplassar som no forsvinn. Det er veldig mykje i ein sånn kommune. Tilsvarande tal ut frå folketal ville vore over 7 000 arbeidsplassar i Oslo. Dette er altså fordi ein i kampen mot sukker har innført ei avgift på kjeldevatn. 

Så mitt spørsmål er veldig konkret: Kva vil næringsministeren gjera no for å betra vilkåra for Telemark Kildevann? Vil ein sjå på dei avgiftene ein har innført, og korleis dei treff? Og kva vil ein gjera for å imøtekoma dei ønska om å bidra til verdiskaping og å ha arbeidsplassar som desse 15 familiane som no er ramma i Fyresdal, har?
",Geir Pollestad,Senterpartiet,2018-02-14,2018-02-14
1077,2017-2018,"Spørsmålet mitt går til justisministeren. Eg vil gjerne fylgje opp saka om fotlenke, som me hadde litt før her i dag, og eg vil gjere klart tre ting. Nr. 1: Det er den same fotlenka som blir brukt som omvend valdsalarm, som me no føreslår skal brukast for barnefamiliar som skal uttransporterast. Er det sikkert nok for dei, bør det vere sikkert nok for desse. Nr. 2: Det er ikkje lett å unndra seg fotlenke, sjølv om statsråden prøver å skape det inntrykket. Nr. 3: Regjeringa har ei plikt til å sørgje for alternativ til fengsling av barn. Det skal vere siste utveg. 

Spørsmålet mitt til statsråden er då: Undersøkjer norske myndigheiter i dag om det er mogleg å anvende alternative løysingar til internering av barn? I så fall, kva for alternativ blir vurderte, og kva for alternativ vurderer statsråden som aktuelle for framtida? 
",Lene Vågslid,Arbeiderpartiet,2018-02-14,2018-02-14
1078,2017-2018,"Mitt spørsmål går til næringsministeren, og da kan jeg også gratulere ham med den viktige oppgaven det er å være næringsminister. 

Han var innom fasiten i stad, og fasiten etter fire og et halvt år med en regjering med Høyre i Næringsdepartementet, er at vi har en bekymringsfull svak jobbvekst, hvor andelen sysselsatte ikke har vært lavere siden 1995. Næringspolitikkens oppgave er å sørge for at de mange mulighetene faktisk gripes, at de brukes, og at vi klarer å skape vekst og få flere i arbeid. 

En av de næringene som har framtidsmuligheter, er en komplett maritim klynge. Båtbyggere, designere, IKT, ingeniører, fagarbeidere og ikke minst redere og sjøfolk er med på å sette denne komplette næringen i en verdensledende posisjon. 

Når det gjelder sjøfarten, har vi fra fellesskapets side stilt opp med to sterke pilarer for å ha en sterk næring. Det er ikke bare leterefusjonsordningen som er god, det er også rederibeskatningen – svært gunstig – og ikke minst har vi en god ordning når det gjelder tilskudd til sysselsetting av sjøfolk, nettolønnsordningen. 

At vi har redere som velger det norske flagget med norske sjøfolk om bord, skaper legitimitet og en vilje til å opprettholde og videreføre slike svært gunstige ordninger. I forbindelse med statsbudsjettet forstår vi nå at regjeringen har til hensikt å gjøre endringer som kan utvanne og utfordre dette. Hvis regjeringen i løpet av året gir anledning til at utenriksferger med ruter til havner utenfor Norden kan flagges fra NOR til NIS, betyr det at disse fergene kan erstatte norske sjøfolk med utenlandske arbeidstagere. 

I første omgang betyr det konkret at Color Line med sine to skip som går i rute mellom Oslo og Kiel, vil kunne registreres fra NOR og inn i NIS. Det betyr at kravet om norske sjøfolk vil opphøre, og vi kan dermed komme i en situasjon hvor norske sjøfolk settes i land, mens utenlandske arbeidstagere går om bord. Og ikke nok med det: Utenlandske arbeidstagere går om bord sterkt subsidiert av den norske nettolønnsordningen. 

Er dette en god, riktig og framtidsrettet maritim næringspolitikk?
",Terje Aasland,Arbeiderpartiet,2018-02-14,2018-02-14
1079,2017-2018,"Mitt spørsmål går til justisministeren. Både ministeren og jeg var på folkemøtet på Holmlia i går, et område som har noen reelle utfordringer, og hvor det også heldigvis er et stort lokalt engasjement for nærmiljøet. Hundrevis hadde møtt opp fordi de ville være med og finne løsninger for nabolaget sitt. Mange sa tydelig fra om hvorfor det er på tide å ta på alvor levekårsproblemene i området, og at det også er viktig med bedre tilbud til ungdom. 

Søndre Nordstrand har blitt underfinansiert i lang tid. Det er stadige budsjettsprekker hos barnevernet, og det er få tilbud til ungdom. Nå må det bli slutt på at Søndre Nordstrand blir oversett. Engasjementet i bydelen viser at innbyggerne ikke lenger vil godta det. De krever rettferdig behandling. Oslo kommune er i gang med å rette opp i skjevheten, men staten må også inn. Rødt foreslo mer enn en sjudobling av områdesatsingen i forslagene til endringer i statsbudsjettet. Vi foreslo også økte bevilgninger til både Groruddals- og indre øst-satsingen, men regjeringen hadde andre ting de ville bruke penger på, f.eks. enda mer skattelette, skatteletter som folk på Holmlia ikke merket noe til. 

Så mitt spørsmål til ministeren er: Hva gjør regjeringen for å forebygge kriminaliteten på Holmlia, og hvilke sosiale tiltak planlegger regjeringen å bidra til i området? 
",Seher Aydar,Rødt,2018-02-14,2018-02-14
1080,2017-2018,"Mitt spørsmål går til næringsministeren. 

I ferske tall fra Statistisk sentralbyrå i november anslår de at de norske investeringene i fossilindustrien blir på 144 mrd. kr i 2018, mens investeringene i all annen industri til sammen anslås til 21 mrd. kr. Det vil si at for hver krone som investeres i fastlandsindustrien, går 7 kr til fossilindustrien. 

I Dagens Næringslivs leder i går ble det slått det fast at fossilindustrien har mer gunstige refusjonsordninger og skatteregler enn alle andre næringer, og at disse konkurransevridende rammevilkårene kan være ulovlig statsstøtte i henhold til EØS og ESA. 

Regjeringen skryter stadig av at blå-blå politikk gir grønn vekst. Samtidig ligger Norge godt under OECD-gjennomsnittet på viktige indikatorer som OECD har for grønn vekst. 

Mitt spørsmål blir: Vil næringsministeren arbeide for å gi øvrige næringer samme vilkår som fossilindustrien, eller vil næringsministeren adressere dette problemet med å avvikle særvilkårene for fossilindustrien slik at andre, grønnere næringer kan konkurrere på like vilkår i Norge?
",Per Espen Stoknes,Miljøpartiet De Grønne,2018-02-14,2018-02-14
1081,2017-2018,"Mitt spørsmål går til forsknings- og høyere utdanningsministeren. 

Fram til 2015 hadde vi en kvoteordning for utenlandsstudenter som var et institusjonelt program, hvor kandidatene ble prioritert av ledelsen ved de norske institusjonene, og der institusjonene skulle stille med fullfinansierte studieplasser. Kvoteordningen finansierte kun livsopphold og reiser for studentene. 

I statsbudsjettet for 2015 fikk regjeringen gjennomslag for å legge ned kvoteordningen for utenlandsstudenter og erstatte den med et nytt partnerskapsprogram mellom utdanningsinstitusjoner i Norge og landene i sør og en ny strategi for høyere utdannings- og forskingssamarbeid med Brasil, Russland, India, Kina, Sør-Afrika og Japan. I behandlingen av dette var komiteen tydelig på at denne omleggingen ikke skulle gå på bekostning av studenter fra det globale sør. Dessverre ser vi i dag at dette skjer, og at det nesten ikke kommer studenter fra det globale sør til Norge. Fra 2015 til 2017 sank tallet på utenlandsstudenter i Norge med 501. Halvparten av reduksjonen skyldes at det kom 254 færre studenter fra Afrika. Bare fra Etiopia var reduksjonen på 100 studenter. I samme periode økte tallet på studenter fra Nord-Amerika med 233. 

I budsjettet for 2018 ble det vedtatt at omleggingen skulle evalueres, men uavhengig av denne evalueringen vil jeg spørre statsråden om hvordan hun vil legge til rette for at studenter fra de fattigste landene og ikke bare fra BRICS får mulighet til å studere i Norge.
",Hans Fredrik Grøvan,Kristelig Folkeparti,2018-02-14,2018-02-14
1082,2017-2018,"I Jeløya-erklæringen står det at regjeringen skal ta 


«initiativ til en mulighetsstudie for å se på ulike tilknytningsformer for universitets- og høyskolesektoren, som for eksempel foretaksmodellen, for å sikre mer uavhengige institusjoner». 

Samtidig er regjeringen bekymret for universitetene og høyskolenes autonomi. De siste årene har regjeringen hvert år kuttet med ostehøvel i offentlig sektor, også i høyere utdanning. Faktisk har regjeringen med Venstres velsignelse kuttet nærmere 1 mrd. kr, ifølge Forskerforbundet. Det er skåret så inn til beinet at det ikke er mer å skjære i. Og det regjeringen liker å kalle for effektiviseringskutt, er langt fra effektivt. Det er helt ordinære kutt som har rammet kvalitet og studentoppfølging. Dessuten har regjeringen strammet inn i sin styringsiver gjennom et økt konkurranse- og intensivbasert finansieringssystem. Nå signaliserer regjeringen med Venstre i førersetet et skritt videre for en mer markedsliberalisert foretaksmodell. Spørsmålet mitt til statsråd Nybø blir: Hvorfor mener statsråden at økt konkurranse og markedsliberalisering er det rette svaret for å styrke UH-sektorens faglige autonomi?
",Mona Fagerås,Sosialistisk Venstreparti,2018-02-14,2018-02-14
1083,2017-2018,"Vi har en regjering som har blitt kjennetegnet ved at de gir skattekutt til dem som har mest, og avgiftsøkninger til folk flest. Høyre og Fremskrittspartiet har hatt en enorm vilje til å innføre nye avgifter og gebyrer. De store skattekuttene har kommet noen få til gode – Høyre og Fremskrittspartiets hovedsponsorer, mangemilliardærene – mens avgiftsøkningene på 6,6 mrd. kr har blitt pålagt de mange. 

Nå har statsråd Listhaug sendt på høring et nytt forslag til en gebyrøkning som rammer de mange. Nå er det de mange som mister en de er glad i, som skal betale mer. Statsråd Listhaug vil innføre gebyr på skifteattest – noe man spør om når noen dør. Hvis man f.eks. mister ektefellen sin, og man ønsker å bo i huset, man fortsatt ønsker å ha bilen og man ikke ønsker å gjennomføre et arveoppgjør, trenger man en skifteattest, og man spør om det. Til nå har det vært gratis, det har vært en del av det fellesskapet har stilt opp med, men når Fremskrittspartiet får statsråden, skal de ca. 35 000 som årlig spør etter å få en skifteattest, betale et gebyr på 1 130 kr. Det synes Fremskrittspartiet er rett måte å dra inn penger fra folk som har mistet sin ektefelle eller en annen de er glad i, på. 

Fremskrittspartiet innfører et gebyr på døden – Senior Norge sier at det blir som å skattlegge døden. Hvorfor vil statsråd Listhaug kreve inn 40 mill. kr fra dem som har mistet sine nærmeste? 
",Trygve Slagsvold Vedum,Senterpartiet,2018-02-14,2018-02-14
1084,2017-2018,"Spørsmålet mitt går til justisministeren. 

Omfanget av melde valds- og overgrepssaker mot barn er sterkt aukande. Det er så langt fleire saker, men ikkje nok ressursar. Auken i sakene har ikkje vore overraskande, det har vore ein stigande tendens i fleire år. Politidistrikta som skal etterforske og ta sakene for domstolen, har fått eit redusert handlingsrom, ja faktisk om lag ein halv milliard mindre på fire år. Barn må vente lenger enn før på avhøyr, noko som ikkje er bra for ungane og heller ikkje for etterforskinga. 

I Oslo politidistrikt blir det rapportert om at valdtektssaker mot kvinner no blir liggjande på vent fordi ein ikkje har ressursar til å fylgje opp. Dette går ikkje an. Det bekymrar meg, og eg forventar at justisministeren har gode svar på korleis dette skal løysast. 

Justisministeren og regjeringa snakkar om at overgriparar skal takast, og skryt av satsingar me andre ikkje har sett. Det me har sett til no, er ein såkalla effektiviseringskuttreform for politiet på godt over 100 mill. kr, som et opp alle nye midlar. Me har heller ikkje fått eit einaste godt svar på kva som skal ha blitt meir effektivt. 

Spørsmålet mitt til statsråden er: Trur statsråden at ein kan spare seg fram til å hjelpe fleire barn og ta fleire overgriparar?",Lene Vågslid,Arbeiderpartiet,2018-02-14,2018-02-14
1085,2017-2018,"Anbudet for kystruten gikk ut 12. februar 2018, men det er ennå ikke opplyst fra Samferdselsdepartementet om hvor mange anbud som er mottatt, eller om framdriften i saken.
Når vil statsråden opplyse om hvor mange anbud som er mottatt, og om hvem som har levert anbud, og når vil departementet velge anbyder eller anbydere?",Ingalill Olsen,Arbeiderpartiet,2018-02-14,2018-02-28
1086,2017-2018,"Hausten 2017 vart politiet sin operasjonssentral i Sogn og Fjordane nedlagt og slått saman med Hordaland. 13. februar 2017 melder NRK Sogn og Fjordane fylgjande: 'Opptattsignal, kø på linja og vanskar med å kome gjennom. Det er opplevinga mange innbyggjarar i Vest politidistrikt har når dei ringer politiet'.
Meiner statsråden denne situasjonen aukar tilliten til dei folkevalde som har vedteke og har ansvaret for politireforma?",Steinar Ness,Senterpartiet,2018-02-13,2018-02-28
1087,2017-2018,"Under behandlingen av Forsvarets langtidsplan i fjor opplyste regjeringen Stortinget om at forsvarsbudsjettets andel av BNP i 2020 var forventet å ligge på mellom 1,58 og 1,71 pst., og at andelen uansett ville øke. 24. januar i år opplyste forsvarsministeren til Stortinget at BNP-andelen vil være på om lag 1,5 pst. i 2020.
Hvorfor forventer regjeringen nå, under et år senere, at forsvarsbudsjettets andel av BNP vil være lavere i 2020 enn det den informerte Stortinget om under behandlingen av Forsvarets langtidsplan?",Trygve Slagsvold Vedum,Senterpartiet,2018-02-09,2018-02-28
1088,2017-2018,"Både Kristiansand kommune, Sørlandet sykehus og den private barnevernsaktøren Næromsorg Sør har ifølgje Fylkesmannens tilsynsrapport gjort fleire lovbrot og ikkje gitt ei 15 år gamal jente den hjelpa ho har krav på. Historia om 'Stina' har likheitstrekk med historia om 'Ida', glassjenta, som også blei utsett for mange flyttingar, tvangstiltak, bruk av einetiltak og manglande helsehjelp.
Kva endringar vil tilsynsrapporten om 'Stina' føre til i tenestene for barn og unge i barnevernet?",Kjersti Toppe,Senterpartiet,2018-02-08,2018-02-28
1089,2017-2018,"Tilsynsrapporten etter den tragiske hendelsen der en 15-åring begikk knivdrap på Sørlandssenteret i juli 2017 avslører at jenta hadde blitt tvangsplassert i et kommersielt barnevernstiltak som brøt flere lover, bemanninga var utilstrekkelig og hun ble nektet helsehjelp.
Ser statsråden at det å overlate omsorgen for de mest sårbare barna og ungdommene til kommersielle, profittmotiverte aktører kan øke risikoen for at barn og ungdom ikke får det tilbudet de har krav på, ettersom disse aktørene tar profitt ut av tjenesten?",Bjørnar Moxnes,Rødt,2018-02-08,2018-02-28
1090,2017-2018,"USAs president uttalte på pressekonferansen etter møtet med statsministeren 10. januar om Norge og NATOs toprosentmål: 'I believe Norway will get there quite soon'. Samtidig har regjeringen innrømmet at Norge slettes ikke beveger seg i retning av NATOs toprosentmål, men at forsvarsbudsjettets BNP-andel tvert imot vil synke de neste årene. 
Hva var egentlig budskapet fra den norske regjeringen til USAs regjering under samtalene i Washington om Norges etterlevelse av våre NATO-forpliktelser?",Anniken Huitfeldt,Arbeiderpartiet,2018-02-08,2018-02-28
1091,2017-2018,"I det siste året har det vært et økt antall alvorlige hendelser i gjengmiljøene i Oslo, med skyting, knivstikking og grov vold. Fram til 2016 hadde politiet en egen enhet med politispesialister som kunne konsentrere seg om å jobbe langsiktig i flere år med å avdekke bakmenn og gjengstrukturer og avverge og forebygge alvorlige hendelser. Bare i løpet av de siste årene før 2016 førte denne politiinnsatsen til at man avverget 19 drapsforsøk og andre store anslag i gjengmiljøene.
Vil statsråden sørge for at det igjen blir avsatt egne politiressurser som fullt og helt kan konsentrere seg om å være tett på gjengene for å ta bakmenn og avverge alvorlige hendelser?",Jan Bøhler,Arbeiderpartiet,2018-02-08,2018-02-14
1092,2017-2018,"Arbeidet med fagfornyelsen og nye læreplaner er i gang. I behandlingen av Meld. St. 28 (2015-2016) uttalte en enstemmig komité at 'det er viktig at en slik prosess gjennomføres med bred involvering. Komiteen forutsetter at prosessen med fornying av læreplanverket skjer i nært samarbeid med fagmiljøer og representanter for lærere, skoleledere og skoleeiere.' 
Hvordan sørger statsråden for at lærere, rektorer og skoleeiere lokalt blir reelt involvert i prosessen, i tråd med Stortingets forutsetning?",Marit Knutsdatter Strand,Senterpartiet,2018-02-08,2018-02-14
1093,2017-2018,"Somme kleskjeder har få eller ingen klede i store storleikar. Dei største kleda i sortimentet er merka til dømes XL, sjølv om desse plagga i andre butikkar ville hatt ein mindre storleik. Folk som hentar seg klede i ein storleik dei vanlegvis brukar, kan difor oppleve at plagget er altfor lite. I eit folkehelseperspektiv bør særleg unge kunne forhalde seg til forståeleg merking som ikkje verkar deprimerande. 
Vil statsråden ta initiativ til eit møte med klesbransjen for å drøfte tiltak angåande storleiksmerking på klede?",Jenny Klinge,Senterpartiet,2018-02-08,2018-02-14
1094,2017-2018,"En NSB-ansatt fra Marnardal i Vest-Agder frykter at hans opptjente pensjonsrettigheter ryker. Han har betalt sin pensjonsandel fra han ble ansatt i NSB i 1974, 18 år gammel. Dersom ikke kontrakten med NSB blir videreført, vil han miste opptjente rettigheter. Han mangler fire måneder på 62 år og særaldersgrense. 
Er dette en god måte å behandle en som har stått på for NSB i over 40 år, og vil statsråden ta initiativ til at de som berøres av virksomhetsoverdragelsen i NSB, får sin rettmessige pensjon?",Kari Henriksen,Arbeiderpartiet,2018-02-08,2018-02-14
1095,2017-2018,"I Oppland Arbeiderblad 6. februar kan me lesa at Tor André Johnsen i Framstegspartiet meiner riksveg 4 kan byggast utan å vere prioritert i Nasjonal transportplan, og ein kan få inntrykk av at ein ikkje lenger må prioritere pengar for å bygge veg, så lenge Nye Veier har oppdraget.
Deler statsråden Johnsen si oppfatning om at prosjektet kan få ei rask realisering dersom Nye Veier får ansvaret, sjølv om prosjektet ikkje er prioritert, og i tilfelle når kan me forvente oppstart?",Ivar Odnes,Senterpartiet,2018-02-08,2018-02-14
1096,2017-2018,"Tidligere stortingsrepresentant Iselin Nybø hadde som meg likebehandling av universitetene som en av sine viktigste kampsaker. I Stavanger Aftenblad 19. januar minner statsråd Iselin Nybø folk om at hun er minister for hele landet og ikke kan forskjellsbehandle Universitetet i Stavanger og de nye universitetene. Finansieringssystemet er på alle måter en nasjonal sak.
Kan så statsråden avklare om det hun selv har kalt 'likebehandling av universitetene i finansieringsmodellen', er en prioritert sak for denne regjeringen?",Torstein Tvedt Solberg,Arbeiderpartiet,2018-02-08,2018-02-14
1097,2017-2018,"I vinter har vi opplevd at pasienter har stått i timevis ute i kulda og ventet på hjemreise fra sykehus eller legebehandling, uten at noen transport kommer. Det er helt uforståelig, og det er ganske uverdig, men det er et problem som vi også kjenner fra andre deler av landet. Samtidig virker det som om ingen tar ansvar for den situasjonen som oppstår – vi skal gå i dialog, vi beklager at vi har så mange avvik, vi skal se på om det er brist i vårt system, vi har understreket alvoret. Den typen uttalelser går igjen, mens hele denne uverdige situasjonen fortsetter. 

Min påstand er at det er typisk for en offentlig sektor der man organiserer hvert ansvar. Først organiserer man sykehusene som foretak, og så lager man et eget pasientreiseforetak, og deretter går ting ut på anbud. Resultatet er at ingen tar ansvaret for å løse en situasjon som den vi nå er oppe i. Regjeringen tar ikke ansvar, statsråden viser til helseforetakene, sykehusene viser til pasientreiseforetaket, og pasientreiseforetaket sier at vi skal få prøvd å få lukket avvikene, som det så fint heter. 

Helsebehandling og transport til og fra sykehus er et offentlig ansvar. Det er et lovfestet ansvar. Det er et politisk ansvar. Hvilket ansvar vil statsministeren ta for denne situasjonen? 
",Marit Arnstad,Senterpartiet,2018-02-07,2018-02-07
1098,2017-2018,"For de foreldrene som sender barna sine til skolen, er det viktig at barna lærer, at de er trygge, at de trives på skolen. Da trenger vi mange nok gode lærere. Dessverre står vi overfor en lærermangel som kan bli alvorlig. Innføring av en lærernorm som i realiteten skjer mot regjeringas ønske, forsterker denne utfordringen. 

På denne regjeringas vakt har bruken av ukvalifiserte lærere i skolen økt og var i skoleåret 2016–2017 den høyeste på 15 år. Likevel ser ikke rekruttering av lærere eller det å få ned bruken av ukvalifiserte ut til å stå øverst på regjeringas dagsorden. Lærernormen, som ifølge Kristelig Folkeparti er det viktigste skolepolitiske vedtaket i dette årtusenet, er ikke nevnt i regjeringsplattformen. I plattformen er rekruttering av lærere omtalt én gang, og det mangler tiltak. Dette gir ikke inntrykk av at regjeringa har en plan for å løse utfordringene. Det blir, som andre har påpekt, sånn at regjeringa styrer med åpne øyne mot økt lærermangel. 

Arbeiderpartiet har i flere år foreslått flere lærere. Høyre og Fremskrittspartiet har strittet imot. Høyre har ikke foreslått midler til en eneste ny lærer i sine egne budsjettforslag, mens vi er tydelige på at det må ansettes flere lærere i skolen for å gjennomføre tidlig innsats, og for at hver enkelt elev blir sett. Vi har også foreslått flere tiltak for å rekruttere lærere og få studentene til å begynne i yrket, og vi vil ha et løft for ukvalifiserte. 

At bruken av ukvalifiserte i klasserommene øker år etter år, er det motsatte av at elevene møtes av en kvalifisert lærer. Mitt spørsmål er: Når vil statsministeren gjøre noe med det, og når kan foreldre og elever forvente at tallene snur? 
",Martin Henriksen,Arbeiderpartiet,2018-02-07,2018-02-07
1099,2017-2018,"I dag har vi en situasjon der det ifølge regjeringen er forbudt for en kommune å prioritere ideelle barnehager foran profittbarnehager. Regjeringen kom med forbudet sitt i et rundskriv etter at kommuner som Oslo, Trondheim, Bodø og Tromsø vedtok å ville stanse velferdsprofitørene og heller bygge ut nye barnehager i kommunal regi og ideell, privat regi. 

Samtidig som Høyre nekter rød-grønne kommuner å stanse kommersielle barnehager, innførte Høyre et forbud mot å bygge nye kommunale barnehager da de styrte hovedstaden. Med andre ord: Borgerlig politikk skal være lov, men rød-grønn politikk skal være ulovlig. Dette er absurd. Men i går signaliserte Arbeiderpartiet, SV og Kristelig Folkeparti at de støtter lovendringer som tydeliggjør retten til å skille mellom ideelle og kommersielle barnehager. Det skulle bare mangle. Det handler om å sikre at skattepenger, bevilget til barnehager, går til barnas beste og ikke til privat berikelse av selskaper som Espira og deres eiere i skatteparadiser som Guernsey. 

Retten til å skille mellom ideelle og kommersielle ble også bekreftet av Fylkesmannen i Oslo og Akershus som ga Oslo kommune medhold i at vi kan stanse barnehagebusinessen. Det samme gjorde jusprofessor Tarjei Bekkedal som slo fast at barnehageloven tillater kommunene selv å bestemme hvem som skal få tilskudd. Bekkedals ord er at kommunene har demokratisk frihet til å velge andre enn de kommersielle aktørene. 

Mitt spørsmål er: Vil regjeringen nå ta signalene fra Stortinget og trekke tilbake instruksen som forbyr kommunene å prioritere ideelle barnehager over kommersielle barnehager?",Bjørnar Moxnes,Rødt,2018-02-07,2018-02-07
1100,2017-2018,"Globale selskaper med digitale inntektsmodeller betaler ofte svært lite skatt, kanskje ned i 0,1 pst. De er verdensmestere i avansert og digital skattetilpasning. 

Høyres standardsvar på klimatiltak og på såkalt Google-skatt synes å være ganske likt: Vi må vente på at de internasjonale løsningene kommer på plass, og så peker man på OECD i dette tilfellet. Det blir litt som å vente på Godot. Vi har innen klima ventet i over 30 år på en global CO2-pris, men i EU ser vi nå to spor – ett spor for raske land og ett spor for de som ønsker å gå i et saktere tempo. Tyskland og Frankrike leder an i vilje og handlingskraft i å skattlegge de nye digitale plattformene, slik som f.eks. den nye avtalen mellom Amazon og Frankrike illustrerer. 

Mitt spørsmål er: Er regjeringens primære mål i forhold til digital skatteunndragelse å sitte og vente på en internasjonal harmonisert løsning, eller jobber regjeringen for å ligge i teten i dette, sammen med land som Tyskland, Frankrike eller våre nordiske naboland? 
",Per Espen Stoknes,Miljøpartiet De Grønne,2018-02-07,2018-02-07
1101,2017-2018,"Mange av oss hadde gleda av å høyre statsminister Erna Solberg på NHOs årskonferanse, som handla om verdien av arbeid. På spørsmål om kva det vil krevje om me skal kunne arbeide så mykje at velferdssamfunnet blei berekraftig, svarte ho bl.a. at me må jobbe heiltid. På Politisk kvarter i går høyrde me Høgres ordførar i Kristiansand og Arbeidarpartiets ordførar i Bodø, og dei høyrdest ut til å tale med akkurat same tunge på spørsmålet om heiltid og deltid. 

Før har me stått saman med Høgre om at den ufrivillige deltida vil me til livs, men no kan det høyrast ut som om det er deltida ein vil til livs. Kristeleg Folkepartis posisjon er ein annan. Me er for heiltid for dei som kan og vil arbeide heiltid, og me er for at det offentlege tar eit større ansvar for nettopp å realisere dette. Men me er òg for familiar sin fleksibilitet og valfridom. 

Det er mange gode grunnar til å velje deltid. Me veit at kvar sjette i arbeidsfør alder gjer eit ulønt omsorgsarbeid for sjuke, for eldre og for funksjonshemma. For mange som jobbar deltid, er ikkje nødvendigvis svaret heller heiltid. Alternativet til deltid kan vere å vere utanfor arbeidslivet. 

Så mitt spørsmål til statsministeren er: Kva er hennar syn når det gjeld folks moglegheiter til å kunne få lov til å velje sjølve om dei vil jobbe heiltid eller deltid, og ser statsministeren nokre fordelar ved at folk vel å arbeide deltid? 
",Knut Arild Hareide,Kristelig Folkeparti,2018-02-07,2018-02-07
1102,2017-2018,"Noreg har alltid vore ein havnasjon. Heilt frå dei første busetjarane etablerte seg i Noreg for 10 000–11 000 år sidan og fram til i dag, har det rike havet vore grunnlaget for liv, vekst, velstand og velferd. Nokre av dei aller viktigaste vegvala vi står overfor som nasjon i dag, utspelar seg også i havet. Kven skal eige havets marine ressursar, kven skal dei kome til gode? Skal vi fortsetje med å bruke dei store milliardane frå fellesskapet til å halde liv i petroleumsnæringa – som er negativ for klima og miljø – eller satse på framtidsretta næringar? Gjer vi nok for at havet er rikt også i framtida? Kort sagt: Korleis skal vi sørgje for at havet kjem fellesskapet og miljøet til gode? 

Problemet er at denne regjeringa legg opp til det motsette. Ho fører ein fiskeripolitikk der ungdomen blir prisa ut, der kystsamfunna ikkje lenger har råd til å delta i fisket, der konfliktane rundt oppdrett og miljø og lokale næringsinteresser aukar i omfang. Fellesskapet taper på regjeringas fiskeripolitikk. I ei tid med låge oljeprisar og der alle land må omstille til lågutslepp, fører regjeringa ein næringspolitikk der utbygging av nye oljefelt massivt blir subsidierte, og det blir brukt milliardar på petroleumsprosjekt det knapt finst lønsemd i. Det er ein politikk for å vere avhengig av petroleum, ikkje grønt skifte. Samla sett fører regjeringas politikk til favorisering av dei få, ikkje dei mange. 

Spørsmålet mitt til statsministeren er difor om ho i alle fall kan nemne tre tiltak frå regjeringa som faktisk fører til betre fordeling og betre miljø med omsyn til bruken av havet. ",Torgeir Knag Fylkesnes,Sosialistisk Venstreparti,2018-02-07,2018-02-07
1103,2017-2018,"Viktige deler av norsk energipolitikk ble holdt utenfor EØS-avtalen i 1992, og det var det gode grunner til. Vår rolle som energiprodusent av både olje, gass og fornybar energi gjør oss ganske ulik EU-landene i energipolitikken. 

De norske fornybare energiressursene må disponeres til beste for det norske samfunnet. Det har Senterpartiet og et flertall i Norge ment helt siden konsesjonslovene ble vedtatt i 1917. Mye viktig i norsk industri er bygd på konsesjonslovene og hjemfallsretten. Mange arbeidsplasser er skapt, og det har tilført samfunnet vårt store verdier. I tillegg har vi bygd opp en kraftbransje som bidrar til stor verdiskaping. Med andre ord: Vi har bygd viktige næringer på en god forvaltning av våre energiressurser, og vi har også klart – og det er viktig – å balansere interessene til kraftbransjen og norsk industri. Dette har skjedd som resultat av en strategisk og modig tenkning om forvaltning til det beste for det norske samfunnet. Samtidig har vi også hatt et ryddig og godt forhold til våre naboland, og vi har utviklet både et gassrørledningssystem og kraftutveksling som fungerer godt. 

Når nasjonal og samfunnsmessig kontroll er så viktig for forvaltningen av norske energiressurser, hvorfor vil regjeringen da gjøre oss til en del av EUs energiunion? 
",Marit Arnstad,Senterpartiet,2018-02-07,2018-02-07
1104,2017-2018,"I regjeringsplattforma skriv Solberg-regjeringa om arbeidslivskriminalitet, og det er veldig bra. Men noko som dei ikkje skriv om med eit einaste ord, er sosial dumping. Det finst mange måtar å undergrava det seriøse arbeidslivet som ikkje er kriminelt, på. Her er to eksempel: 

Rett før jul møtte eg ein ung mann frå Rogaland. Han var industriarbeidar som var leigd inn og fagorganisert. Då landsmøtet til fagorganisasjonen hans nærma seg, kvidde han seg veldig for å seia ifrå på jobben om at han skulle på dette landsmøtet. Han hadde kjent på at arbeidet hans som tillitsvald ikkje var spesielt populært. Men han sa ifrå, og han drog på landsmøtet. Då han kom heim igjen, var beskjeden klar: Me treng deg ikkje lenger. Dei leigde heller inn andre. 

Eit anna eksempel er òg frå Rogaland. To av dei store gartneria der har same eigar, og dei har brukt ei ordning som vart kalla for landbrukspraktikant. Då kan ein få praktikantar frå Aust-Europa til 70 pst. av løna til ein ufaglærd. Dei siste fire åra har desse to gartneria hatt 314 landbrukspraktikantar. Det er ikkje ulovleg, det er innanfor lova, men det er utanfor etikken. Det set press på løns- og arbeidsvilkår, det fortrengjer fast tilsette, det svekkjer det organiserte arbeidslivet, og det er oppskrifta på sosial dumping. 

Spørsmålet mitt er ganske enkelt: Kva har statsministeren tenkt å gjera for å motverka tilfelle av sosial dumping som er innanfor lova, men utanfor etikken? 
",Hadia Tajik,Arbeiderpartiet,2018-02-07,2018-02-07
1105,2017-2018,"I et intervju med Moss Avis 20. januar går statsråden langt i å si at han er åpen for andre løsninger for riksveg 19 gjennom Moss.
Kan statsråden bekrefte at det er åpning for å bygge en tunnel mot E6 via Årvoll uten å gå veien om en ny konseptvalgutredning?",Siv Henriette Jacobsen,Arbeiderpartiet,2018-02-07,2018-02-14
1106,2017-2018,"Ifølge oppslag i lokalpressen mener samferdselsministerens partifeller i Akershus at det må gjennomføres en ny konsekvensvurdering av behovet for en tredje rullebane ved Oslo Lufthavn Gardermoen, og at tidligere faktagrunnlag er feil. Fremskrittsparti-ordføreren i Ullensaker uttaler at han ikke vil ha noen ny tredje rullebane.
Hva mener statsråden om en ny tredje rullebane, hva er prosessen nå videre, og vil det være aktuelt å legge saken fram til ny behandling i Stortinget?",Sverre Myrli,Arbeiderpartiet,2018-02-07,2018-02-14
1107,2017-2018,"Regjeringa vil forenkle mva.-systemet og redusere antall satsar. NHO og reiselivsbransjen påpeikar at regjeringa har svekka Noreg som reiselivsdestinasjon med å auke mva. frå 8 til 12 pst. Dette har også medført eit dyrare og mindre tilgjengeleg kulturtilbod for folk flest. Den uforutsigbare mva.-auken, i to omgangar, har medført svekking på botnlinja for næringane av dei kontraktane og avtalene som alt var inngåtte.
Korleis skal færre mva.-satsar innrettast, og kva satsar skal bort?",Ingrid Heggø,Arbeiderpartiet,2018-02-07,2018-02-14
1108,2017-2018,"Oslo-politiet henlegger konsekvent saker på grunn av manglende kapasitet, selv i saker med kjent gjerningsmann. I Innlandet politidistrikt ble det henlagt over 5 000 saker i 2016, hele 870 på kapasitet. Restanser på voldtektssaker i Oslo-politiet har økt fra 40 i sommer til 100 nå. Handlingsrommet i politidistriktene har hatt en negativ utvikling på minus 426 millioner kroner fra 2013 til 2016.
Mener statsråden at det er behov for økte ressurser til politidistriktene for å løse kapasitetsutfordringer?",Emilie Mehl,Senterpartiet,2018-02-01,2018-02-07
1109,2017-2018,"Vinteren 2017/2018 har det til nå vært 11 dager med røde varsler om overskridelse av grensene for lokal luftforurensning i Oslo. Da jeg tok opp konsekvensene av økt bruk av biodrivstoff for lokale helseskadelige utslipp med klima- og miljøministeren i Stortinget 15. februar 2017, lovte han at det skulle gjennomføres en konsekvensutredning av dette våren 2017, og at den skulle vurderes før forskriftsfesting av opptrappingsplanen for biodrivstoff.
Hva er status for disse vurderingene av biodrivstoff med hensyn til lokal luftkvalitet?",Jan Bøhler,Arbeiderpartiet,2018-02-01,2018-02-07
1110,2017-2018,"Storbritannia er en viktig alliert og handelspartner for oss, og er det landet vi de seinere år har eksportert mest til. I sin tid var britene med på å grunnlegge EFTA sammen med blant andre Norge. Det pågår nå en debatt om Storbritannia skal slutte seg til EFTA og eventuelt bli med i EØS i en overgangsperiode.
Hvilken dialog har regjeringen med britiske myndigheter i den forbindelse, og hvordan stiller man seg til en slik tilslutning?",Sigbjørn Gjelsvik,Senterpartiet,2018-02-01,2018-02-07
1111,2017-2018,"Blå Kors Borgestadklinikken i Drammen har mista anbudet med Helse Sør-Øst RHF. Blå Kors-klinikkens målgruppe er personer med alkohol- og/eller medikamentavhengighet, samt spilleavhengige og pårørende, i hovedsak eldre personer. Ifølge Helse Sør-Øst skal disse personene i stedet få hjelp andre steder innen Vestre Viken HF.
Kan statsråden redegjøre konkret for innholdet i dette alternative tilbudet?",Per Olaf Lundteigen,Senterpartiet,2018-02-01,2018-02-07
1112,2017-2018,"Bane NOR varsla 30. januar at dei heva kontrakten med totalentreprenør Condotte grunna økonomiske problemar. Condotte har hatt to av Follobane-prosjektets totalkontrakter.
Kan statsråden forsikre at dette ikkje skal forseinka framdrifta på utbygginga av Follobanen?",Ivar Odnes,Senterpartiet,2018-02-01,2018-02-07
1113,2017-2018,"Kommunal- og moderniseringsdepartementet la før jul fram en oversikt over hvilke kommuner som ifølge departementet er mest effektive. Der sammenlignes ressursbruken mellom ulike kommuner. Oversikten gir et snevert bilde av kvalitet, særlig innen barnehage. Økt bemanning og høyt utdanningsnivå i barnehagen vil i denne målingen resultere i lavere effektivitet. Målinga ser ikke på trivsel, sykefravær eller barnas pedagogiske utbytte.
Mener statsråden dette er en god måte å måle og styre skole og barnehage på?",Martin Henriksen,Arbeiderpartiet,2018-02-01,2018-02-07
1114,2017-2018,"Hvorfor har ikke Stortinget blitt informert om de endrede økonomiske forutsetningene for langtidsplanen 2017-2020, inkludert framskrivningene for utvikling i BNP-andel, og de medfølgende alvorlige konsekvensene for etterlevelse av Norges NATO-forpliktelser?",Anniken Huitfeldt,Arbeiderpartiet,2018-02-01,2018-02-07
1115,2017-2018,"De to siste årene har antallet studenter utenfor EØS-området, i sær fra utviklingsland, gått betydelig ned, sannsynligvis som følge av endrede strategier fra regjeringen, blant annet fjerning av kvoteordningen.
Hvilken effekt mener statsråden at den vedtatte økning i avgiften for studentvisum vil ha for internasjonaliseringen av høyere utdanning?",Nina Sandberg,Arbeiderpartiet,2018-02-01,2018-02-07
1116,2017-2018,"Husholdningenes gjeld fortsetter å øke til tross for lav lønnsvekst og boligprisnedgang. SSBs statistikk som ble fremlagt 31. januar, viser at samlet innenlandsk lånegjeld utgjorde 3 263 milliarder kroner ved utgangen av 2017, tilsvarende en tolvmåneders vekst på 6,5 prosent.
Mener statsråden at dette er en sunn utvikling, og anser hun at hun har fattet nødvendige tiltak for å hindre at gjeldsoppbyggingen blir for stor?",Sigbjørn Gjelsvik,Senterpartiet,2018-02-01,2018-02-14
1117,2017-2018,"Bane NOR har hevet kontrakten med Follobane-entreprenøren Condotte. Før den siste milliardkontrakten med det italienske selskapet ble inngått, fikk det daværende Jernbaneverket sterke signaler i en evalueringsrapport om at gjelda i selskapet var skyhøy og at likviditeten var svak.
Hvordan kunne staten inngå kontrakt med italienske Condotte etter at varsellampene lyste, og hvilke tiltak er gjort for at noe lignende ikke skal skje igjen?",Sverre Myrli,Arbeiderpartiet,2018-02-01,2018-02-07
1118,2017-2018,"I regjeringserklæringa står det at regjeringa vil etablere fleire behandlingsplassar og betre ettervern for alkoholmisbrukarar. Men Borgestadklinikken, avdeling Bragernes, har nyleg tapt anbodet til Helse Sør-Øst om vidare drift av 25 behandlings- og avrusingsplassar for alkoholmisbrukarar. 
Vil statsråden bidra til at Borgestadklinikken Bragernes kan få forlenga sin avtale, utsette avgjerda og avklare korleis vekst i behandling kan skje, slik at regjeringserklæringa blir følgt opp?",Kjersti Toppe,Senterpartiet,2018-02-01,2018-02-07
1119,2017-2018,"Stortinget har vært tydelig på at innsparing ikke skal gå på bekostning av kvaliteten i utdanningen. Nå skal fremtidige sjøkrigere rekrutteres rett fra videregående og få kun 13 måneder med praktisk opplæring på Sjøkrigsskolen og resten av de tre årene på ulike lokaliteter rundt i landet. Resultatet er at uerfarne offiserer sammen med befal med vesentlig kortere utdanning skal lede vernepliktige.
Tar statsråden ansvar for at dette vil sikre god rekruttering, og kvaliteten i fremtidens stadig mer krevende forsvar?",Ruth Grung,Arbeiderpartiet,2018-01-31,2018-02-07
1120,2017-2018,"I straffegjennomføringsloven § 14 står det at 'Kriminalomsorgen kan overføre innsatte til et annet fengsel dersom e) bygningsmessige eller bemanningsmessige forhold eller plassmangel gjør det nødvendig'. 
Mener statsråden at disse kriterier fra loven, som vil gjelde for leie av fengselsplasser i Nederland, er oppfylt per i dag?",Maria Aasen-Svensrud,Arbeiderpartiet,2018-01-31,2018-02-07
1121,2017-2018,"Et enstemmig storting vedtok i slutten av 2017 at Enovas mandat omfatter utbygging av landstrøm for cruiseskip i kommunal eller privat regi. Å sikre at Enova faktisk støtter tilrettelegging av landstrøm for store skip er avgjørende for å kutte luftforurensing og utslipp. I statsrådens svar til BT 29. januar sår han tvil om han har tenkt å endre retningslinjene til Enova for å sikre dette.
Kan statsråden redegjøre for konkret hvordan han har tenkt å følge opp Stortingets vedtak?",Arne Nævra,Sosialistisk Venstreparti,2018-01-30,2018-02-07
1122,2017-2018,"Både folkevalde og næringslivet har kritisert tilbodet ved Flora lufthamn etter at lufthavna vart kommersialisert. Før valet hausten 2017 lova Samferdselsdepartementet at ei utgreiing om FOT-rutene skulle vere klar ved årsskiftet. Representantar frå regjeringspartia skapte eit inntrykk av at Flora lufthamn kunne få FOT-ruter frå sommaren 2018.
Kvifor er denne utgreiinga forseinka, og når vil ho vere ferdig og offentleg?",Steinar Ness,Senterpartiet,2018-01-30,2018-02-07
1123,2017-2018,"Regjeringens politikk er å overføre ansvaret for havner fra Kystverket til de 11 nye regionene i løpet av de neste to årene. Stortinget har nylig behandlet rullering av Nasjonal transportplan (NTP) for perioden 2018 til 2029.
Betyr overføringen av ansvaret for fiskerihavnene til regionene at regionene fritt kan prioritere hvilke havner som skal bygges ut, og at NTPs prioriteringer ikke er bindende for regionene?",Ingalill Olsen,Arbeiderpartiet,2018-01-29,2018-02-07
1124,2017-2018,"Siden åpningen i 2015 har antallet korridorpasienter på Sykehuset Østfold, Kalnes, doblet seg fra år til år. I 2016 var det 1 610 korridorpasienter på sykehuset, og i 2017 var antallet 3 860 pasienter. 
Hvordan henger dette sammen med statsrådens nullvisjon for korridorpasienter, og hvordan vil han som statsråd gå inn i denne problematikken?",Siv Henriette Jacobsen,Arbeiderpartiet,2018-01-25,2018-02-07
1125,2017-2018,"NRK har etter nyttår lagt om distriktsnyhetssendingene sine på tv fra én 15-minutters sending før Dagsrevyen til tre korte nyhetsoppdateringer som sendes tre ganger i løpet av kvelden. Sendingene byr på færre saker og mye mindre innhold enn det tilbudet NRK hadde før omleggingen.
Mener statsråden at denne omleggingen ivaretar NRKs allmennkringkastingsoppdrag, og hvordan vil statsråden sikre at NRK kan tilby nok nyhetssaker fra hele landet på tv?",Trygve Slagsvold Vedum,Senterpartiet,2018-01-22,2018-02-07
1126,2017-2018,"Prestasjonspress i skolen er en faktor som påvirker barn og ungdoms psykiske helse. Fagpersoner peker på at presset og stresset forplanter seg ned i barnehagen. Rammeplanen som er satt i verk 1. august 2017, stiller tydeligere krav til at barnehagene må ha et systematisk pedagogisk arbeid.
Ser statsråden en fare i at barnehagene innrettes mer som skoleforberedende institusjoner, og hvordan skal 'et systematisk pedagogisk arbeid' forstås?",Marit Knutsdatter Strand,Senterpartiet,2018-01-18,2018-02-07
1127,2017-2018,"I januar sendte regjeringen forslag om 103 leteblokker ut på høring. I tillegg ble det tildelt 75 utvinningstillatelser, det største antallet på norsk sokkel noensinne. Statsråd Elvestuen har så vidt vi forstår, bekreftet at dette ikke er i strid med regjeringsplattformen. Dette betyr at den nye regjeringen vil videreføre den rød-grønne og den blå-blå regjeringens oljepolitikk og fortsette å øse norsk kapital og kompetanse inn i fossilindustrien.
Mener statsråden at regjeringens oljepolitikk er i tråd med Paris-avtalen?",Kristoffer Robin Haug,Miljøpartiet De Grønne,2018-01-18,2018-02-07
1128,2017-2018,"Spørsmålet mitt er til samferdselsministeren.
Norge er et land med mye vær, og de siste dagene har det vært mye snøvær mange steder. Hvert år skjer det samme når snøen kommer: Utenlandske vogntog blir stående fast eller kjører av vegen og skaper store trafikkproblemer. I dag er avisene fulle av oppslag med lastebiler – de fleste av dem utenlandske – som i går sto fast. Her har jeg dagens oppslag i Romerikes Blad som et eksempel. Her sier Øst politidistrikt at bare i det politidistriktet sto i går 18 vogntog fast, og politiet bekrefter at de aller fleste av dem er utenlandske.
Etter mitt skjønn er dette et økende problem på norske vinterveger. Det kontrolleres mer, og det gjøres mye, ja – men åpenbart ikke nok. Det er flere og flere utenlandske lastebiler og mange av dem ikke skodd og utrustet for norske vinterforhold i det hele tatt.
Spørsmålet mitt til samferdselsministeren er rett og slett: Hvorfor lar myndighetene dette skje, og hvorfor stoppes ikke disse trafikkfarlige vogntogene på grensa før de kjører rundt i Norge og skaper store problemer?",Sverre Myrli,Arbeiderpartiet,2018-01-17,2018-01-17
1129,2017-2018,"Mitt spørsmål går til landbruks- og matministeren.
Etter at den nye regjeringsplattformen ble presentert, har det vært mye oppmerksomhet rundt ulike saker, og i landbrukskapitlet har det jo vært avvikling av pelsdyrnæringen som har fått mest oppmerksomhet. Men jeg har selvsagt også lest plattformen nøye og legger merke til at regjeringen vil ha liberaliseringer av konsesjonsloven, utrede konsekvensene av å avvikle odelsloven og grunnlovsvernet av odelsretten, samle landbrukslovgivningen i færre lover og avvikle konsesjonsplikten og boplikten på skogeiendommer.
Plattformen ble ikke godt mottatt av faglagene i landbruket, og det må også kunne sies å være godt kjent at Kristelig Folkeparti og regjeringen har vært uenige om mangt og mye når det gjelder liberalisering i landbrukssektoren i forrige periode.
Det jeg tror mange spør seg om nå, er hva slags landbrukspolitikk en ny, utvidet regjering vil føre framover. Så mitt spørsmål til statsråden er: Skal denne regjeringserklæringen leses som at liberalisering er hovedvirkemidlet til regjeringen innenfor landbrukspolitikken?",Steinar Reiten,Kristelig Folkeparti,2018-01-17,2018-01-17
1130,2017-2018,"Mitt spørsmål går til statsråd Sanner.
Ingen regjering har hatt så mye penger å rutte med som denne, og regjeringen har vært veldig raus med skattelette til dem med store formuer. Samtidig er det mange som sliter med inntektene og med boutgiftene sine.
De siste fem–seks årene er det 16 000 færre som får bostøtte i Norge. Det skjer samtidig med at boutgiftene har økt med 18 000 kr, og gjennomsnittsinntekten til dem som får bostøtte, har sunket med 7 000 kr – ifølge Husbanken. Ja, de sier til og med at bostøttereglene nå er slik at minstepensjonister regnes som høyinntektsgruppe. SV mener at bostøtten må økes kraftig. Det trengs, for regjeringen har også latt være å utgiftsregulere grensene i mange år. Regjeringen sier at barnefamilier skal få mer. Budsjettet til neste år varsler at færre skal få. At barnefamilier får mer, er bra, men når regjeringen nå skal målrette bostøtten mer, må man spørre seg: Hvem er det da som skal få mindre?
Det å målrette bostøtten mer, slik som regjeringen varsler i regjeringserklæringen, må bety at det er noen som i dag får, som ikke lenger skal få. Nå bruker vi altså mindre penger på bostøtte enn det vi gjorde for seks–sju–åtte år siden. Hvilke er det nå som regjeringen mener ikke skal få bostøtte lenger, som i dag får det?",Karin Andersen,Sosialistisk Venstreparti,2018-01-17,2018-01-17
1131,2017-2018,"Spørsmålet mitt går til landbruksministeren.
«Forutsigbarhet» og «forutsigbare rammevilkår» er ord som regjeringa ofte strør om seg med når ein snakkar om næringspolitikk. Det gjeld openbert ikkje for landbruksnæringa. Me har ei regjeringsplattform der dei såkalla næringsliberale partia no går inn for å innføra eit næringsforbod. Ein vil altså leggja ned ei lønsam næring i Noreg, ein vil leggja ned pelsdyrnæringa.
Stortinget har hatt ein brei prosess rundt pelsdyrnæringa, med offentleg utgreiing, stortingsmelding, høyring og debatt, og landa på, for eitt år sidan, med støtte frå Høgre og Framstegspartiet, at ein ville ha ei berekraftig utvikling for pelsdyrnæringa, og at ein ville skjerpa krava til dyrevelferd. Norsk pelsdyrnæring skulle ha verdas beste dyrevelferd.
No har ein snudd opp ned på dette. No vil ein altså leggja ned ei næring som bidreg med hundrevis av millionar i eksportinntekter, som sysselset eit par hundre familiar i Norge, og som er ei viktig distriktsnæring.
Senterpartiet har sagt at dei tre partia får fram det verste i kvarandre. Denne saka viser det. Det rammar bygdene, og det rammer norsk landbruk – det er i Framstegspartiet si and. Det er symbolpolitikk som påfører folk skade, men som ikkje verkar – det er i Venstre si and. Og Høgre-folka skal altså framleis få lov til å kjøpa pelskåpene sine i konfeksjonsbutikkar rundt om i landet, for omsetning av dette produktet skal vera fullt ut lovleg i Noreg.
Så mitt spørsmål er: Kva er det som har gjort at Framstegspartiet no går inn for eit næringsforbod, og at landbruksministeren, Framstegspartiet og Høgre på eitt år har skifta meining i denne saka?",Geir Pollestad,Senterpartiet,2018-01-17,2018-01-17
1132,2017-2018,"For Arbeiderpartiet er skole, eldreomsorg, barnehager, gode helsetjenester og barnevern noe av det viktigste vi kan bruke fellesskapets penger på. Å gi ungene våre trygge oppvekstvilkår, gi eldre en verdig alderdom og stille opp for dem som trenger det aller mest, er det viktigste. Men for at kommunene skal få til det, trengs det penger til bl.a. lærere, sykepleiere og barnehageassistenter. Derfor har Arbeiderpartiet prioritert mer penger til kommunene enn regjeringen hvert eneste år siden Jan Tore Sanner ble kommunalminister.
I tillegg til de bevilgningene som gis i denne salen, har kommunene muligheten til å skaffe seg egne inntekter gjennom at man lokalt bestemmer seg for å innføre eiendomsskatt. For de aller fleste lokalpolitikere er ikke det noen lett avgjørelse. Å innføre eiendomsskatt er i utgangspunktet noe man gjør fordi man trenger pengene, ikke for å bli populær, men mange steder er det nødvendig. For mange er alternativet til eiendomsskatt at man må kutte i skole, eldreomsorg eller barnevern. Nå har regjeringen først foreslått å kutte i den såkalte maskinskatten og nå i eiendomsskatt på boliger og fritidseiendommer. Det betyr at regjeringen mener at kommunene skal kunne kutte mellom 1 og 1,5 mrd. kr. Da er mitt spørsmål til kommunalministeren: Vil regjeringen sørge for at man kompenserer disse inntektene for de kommunene som mister dem?",Rigmor Aasrud,Arbeiderpartiet,2018-01-17,2018-01-17
1133,2017-2018,"Borgestadklinikken får ikke tildeling i den nye anbudsrunden i Helse Sør-Øst. Det vil kunne få konsekvenser for Lolandsheimen i Vennesla kommune og for rundt 70 ansatte der. Dette er distriktsarbeidsplasser med stor betydning for ansatte og lokalsamfunn.
Er dette å anse som virksomhetsoverdragelse, hvilke konsekvenser får det for de ansatte, hvilke føringer har statsråden gitt for hvordan personell skal ivaretas ved opphør av avtaler, og hva vil statsråden gjøre for å sikre at arbeidsplassene fortsatt blir i distriktet?",Kari Henriksen,Arbeiderpartiet,2018-01-17,2018-02-07
1134,2017-2018,"Nye krav frå DSB som er sendt på høyring, vil føre til ei sentralisering av leiinga i brann- og redningsvesenet i store delar av landet.
Er ikkje andre utfordringar viktigare for brann- og redningsberedskapen i framtida enn dårleg leiing?",Steinar Ness,Senterpartiet,2018-01-11,2018-01-17
1135,2017-2018,"NRK har etter nyttår lagt om distriktsnyhetssendingene sine på TV fra én 15 minutters sending før Dagsrevyen til tre korte nyhetsoppdateringer som sendes tre ganger i løpet av kvelden. Dette har vakt sterke reaksjoner mange steder i landet fordi de korte sendingene byr på langt færre saker og mye mindre innhold enn det tilbudet NRK hadde før omleggingen. 
Mener statsråden at denne omleggingen ivaretar NRKs allmennkringkastingsoppdrag?",Åslaug Sem-Jacobsen,Senterpartiet,2018-01-11,2018-01-17
1136,2017-2018,"Jeg viser til Stortingets behandling av Innst. 15 S (2017-2018), hvor følgende forslag ble fremmet: 'Stortinget ber regjeringen styrke samordningen av den offentlige tilsyns-, etterforsknings- og påtalevirksomhet for å kunne utøve en mer slagkraftig bekjempelse av arbeidslivskriminalitet.' Forslaget fikk ikke flertall i Stortinget, da Høyres, Fremskrittspartiets, Venstres og Kristelig Folkepartis representanter stemte imot.
Etter den siste tids uttalelser, er regjeringen nå enig i ovennevnte forslag?",Per Olaf Lundteigen,Senterpartiet,2018-01-11,2018-01-17
1137,2017-2018,"I et brev datert 10. november 2017 fra Forsvarsdepartementet til Eirik Skarland i organisasjonen 'Bevar Andøya Flystasjon' skriver departementet at 'departementet legger opp til å offentliggjøre informasjon om konseptvalgutredningens anbefalte løsning - herunder plassering av bygg og kostnadsestimater - så snart konseptvalgutredningen er ferdigstilt, og forhåpentligvis innen 17. november 2017'.
Hva er grunnen til at departementet fortsatt ikke har lagt fram konseptutvalgutredningen?",Willfred Nordlund,Senterpartiet,2018-01-11,2018-01-17
1138,2017-2018,"5. desember 2017 vedtok økonomi- og finansministrene i EU endringer i merverdiavgiftsreglene for elektronisk salg til forbrukere. Digitale handelsplattformer pålegges etter dette ansvar for beregning og innkreving av merverdiavgift og registrering i 'One-stop-shop'. Vedtaket innebærer at unntaket i merverdiavgiften for forsendelser med verdi under 22 euro skal fjernes innen 2021.
Vil regjeringen fremme forslag om at tilsvarende regler gjøres gjeldende i Norge?",Sigbjørn Gjelsvik,Senterpartiet,2018-01-11,2018-01-17
1139,2017-2018,"I Klassekampen 8. januar refererer tidligere fagopplæringssjef Erling Steen til at all ungdom har rett til tre-fire års videregående opplæring, men at 'praksisbrevkandidatene står i fare for å bli avspist med to år'.
Hva vil statsråden gjøre for å sikre at praksisbrevet ikke blir en toårig blindvei, og for at opplæringslovens rett til videregående opplæring for ungdom vil gjelde i praksis for alle elever, ikke bare elever som tar mer teoritung utdanning?",Bjørnar Moxnes,Rødt,2018-01-11,2018-01-17
1140,2017-2018,"Etter flere år med diskusjoner om kapasitet og lokalsykehusbehov i Oslo-området ble det i fjor endelig bestemt at det skal bygges nytt lokalsykehus på Aker sykehusområde. Dette er et viktig skritt, men den beregnede befolkningsveksten i tiårene som kommer, tilsier at man også må planlegge de neste skrittene. Derfor drøftes det planer om et nytt lokalsykehus i tillegg til Aker. Samtidig legger Oslo universitetssykehus opp til å nedlegge Ullevål sykehus og selge tomta for å finansiere utbygging på Gaustad.
Er statsråden enig i at det kan være grunn til å vurdere om det kommende nye sykehuset kan være en utvikling av egnede deler av Ullevål?",Jan Bøhler,Arbeiderpartiet,2018-01-11,2018-01-17
1141,2017-2018,"Turbussnæringa er prega av stor konkurranse frå utanlandske aktørar grunna eit ganske fritt regelverk for kabotasjekøyring for persontransport. I ein slik situasjon er det svært viktig at råmevilkåra er like. Sjølv om ein buss er utanlandsk, så skal det svarast meirverdiavgift for den tenesteproduksjonen som skjer i Noreg.
Korleis vert dette i dag kontrollert, og korleis vil statsråden sikre meir jambyrdige konkurransevilkår for denne næringa?",Siv Mossleth,Senterpartiet,2018-01-11,2018-01-17
1142,2017-2018,"To nye grensepolitibiler skal stasjoneres i Østfold og Finnmark. Det er positivt, men jeg registrerer at satsingen nok en gang skjer uten Hedmark. Der ligger en av Norges mest trafikkerte grenseoverganger, på Magnor, og til sammen 38 overganger. Politiet i Kongsvinger og omegn bruker mye kapasitet på grensekrim og har tidvis hele sin utetjeneste på Magnor.
Hvor har det blitt av satsingen på grensekrim i Hedmark, og hvordan vil statsråden sørge for nok ressurser og et godt samarbeid mellom politi og tollvesen i Hedmark?",Emilie Mehl,Senterpartiet,2018-01-11,2018-01-17
1143,2017-2018,"Skader, smerte og ubehag i munnhulen dekkes i liten grad av folketrygden. Har du munnkreft, blir kreften bestrålt, men de ødelagte spyttkjertlene og påfølgende plager får du ikke hjelp med. Sjøgrens syndrom gir tørr munn og tørre øyne. Du får hjelp mot tørre øyne, men munnen din får du ingen hjelp med. Munnen har blitt et hull i velferdsstaten. Enten må du leve med smertene, eller du må bekoste alt selv. Forskjellene øker nå i Norge, og ikke alle har råd.
Vil statsråden ta munnhelse inn i egenandelsordningen?",Nicholas Wilkinson,Sosialistisk Venstreparti,2018-01-11,2018-01-17
1144,2017-2018,"Mitt spørsmål skulle gjerne gått til Helgesen, men det går til forsvarsministeren. 

I november trakk Tyrkia 40 soldater fra en NATO-øvelse i Stavanger. Tyrkiske myndigheter reagerte kraftig på at Tyrkia, vår NATO-allierte, i øvelsen ble framstilt som en NATO-fiende. Tabben skal ha blitt begått av en innleid konsulent. 

I verden i dag har vi nok sikkerhetspolitiske utfordringer, vi trenger ikke å skape enda flere. Forsvarsministeren har beklaget episoden ettertrykkelig, men saken reiser også andre prinsipielle spørsmål om innretningen av det norske forsvaret. Tabben under NATO-øvelsen i Stavanger ble begått av en innleid konsulent, og Harald Stanghelle har etter min mening stilt et betimelig spørsmål: Er det virkelig innleide kontraktører som etablerer fiendebildet i en viktig NATO-øvelse på norsk jord? Han konkluderte selv: I så fall er vi ille ute. 

Det norske forsvaret har høykompetente ansatte. Forsvarets viktigste ressurs er de ansatte, ikke avansert materiell eller våpensystemer. Med utgangspunkt i denne pinlige saken fra Stavanger, hvor går egentlig grensen i Forsvaret mellom hva som skal leies inn, og hva som skal baseres på egne ansattes kompetanse?",Anniken Huitfeldt,Arbeiderpartiet,2018-01-10,2018-01-10
1145,2017-2018,"Det har lenge vore spennande tider i fjorden heime, for saka om fjorddeponi i Førdefjorden er kanskje ei av dei mest omtalte og kontroversielle forureiningssakene vi har i Noreg i dag. Og det er ikkje så rart, gjeve at det her er snakk om eit løyve til deponering av totalt 250 millionar tonn gruveavfall. 

La meg først minne litt om historikken i saka. For etter åtvaringar frå næringsdrivande og folk langs fjorden, frå Fiskarlaget, frå Havforskingsinstituttet og fleire andre, sa Miljødirektoratet 4. november i 2014 nei til Nordic Mining sine planar. Direktoratet gjorde det klart at dette var deira råd, og at det var miljøfagleg grunngjeve: at det var på grunn av miljømessige negative konsekvensar. 

Seinare bad ansvarleg statsråd Miljødirektoratet gjere ei ny vurdering av miljøkonsekvensane sette opp mot samfunnseffektane ved prosjektet. På dette tidspunktet hevda Nordic Mining at gruveaktiviteten skulle vare opp mot 50 år, og at berre 10 av dei skulle vere med dagbrot, og at det i snitt skulle vere 170 arbeidsplassar ved gruva. 

Kvifor brukar eg så mykje tid på historikken? Jo fordi det er klart at dette har vore ei vanskeleg sak, der direktorat, statsråd og departement har vege to ulike omsyn opp mot kvarandre, og der samfunnsnytten vann marginalt. Og det er viktig, for 14. desember snudde prøvene frå Nordic Mining om på heile føresetnaden for prosjektet. Deira rapport slo fast at det kom til å bli 110 arbeidsplassar i snitt, at gruvedrifta skulle vare i 29 år, og at perioden med dagbrot skulle utvidast til 16 år, altså vare i over halvparten av perioden. 

Når statsråden vurderer sånne saker, er eg klar over at det er usikkerheit knytt til levetid, samfunnsnytte og slikt, men spørsmålet er kor stort slingringsmonn ein eigentleg skal bruke når det er heilt klart at ein veg to ulike omsyn opp mot kvarandre. Så når vi no veit at det blir lengre aktivitet med dagbrot, at drifta ved gruva blir berre 29 år, og at det blir færre arbeidsplassar, korleis vil statsråden då setje samfunnseffekt opp mot miljøeffekt?",Tore Storehaug,Kristelig Folkeparti,2018-01-10,2018-01-10
1146,2017-2018,"For ett år siden ble problemet med plast i havet virkelig satt på dagsordenen da en hval med magen full av plast ble funnet død på Sotra. For noen dager siden ble en delfin, som er et sjeldent dyr i våre farvann, funnet død i fjæra i Oslofjorden. Den hadde plast foran munnen, rundt den ene luffen og rundt ryggfinnen og lå på en strand som var sterkt forsøplet. 

Faktum når det gjelder plast i havet, er at ti elver står for 90 pst. av all plast i havet. Dagbladet kunne i desember fortelle om en studie som viser at åtte av elvene som transporterer plast ut i havet, ligger i Asia. 90 pst. av all plast i havet kommer dit altså via disse ti elvene. Slik lyder konklusjonen i studien som er publisert i tidsskriftet Environmental Science & Technology. To av de ti elvene som er ansvarlige, er Nilen og Niger i Afrika. De andre åtte, i Asia, er Yangtze-elven, Mekong-elven, Indus, Ganges, Gulfloden, Hai He, Perlefloden og Amur. De flyter over av plast og søppel, og analysen er at det allerede i 2050 vil være mer plast enn fisk i havet. Den mest effektive måten å redusere problemet med plast i havene på vil være å stanse forurensningen langs disse ti elvene, ifølge studien. 

Vi vet at langs disse elvene er det tett befolkede områder, og de ligger i land som har dårlig håndtering av avfall generelt. Den største plastsynderen av disse ti elvene er Kinas Yangtze-elven, som ifølge studien årlig transporterer opptil 1,5 millioner tonn plast ut i havet. Til sammenligning transporterer elva Themsen årlig 18 tonn plast ut i havet. 

Mitt spørsmål til statsråd Vidar Helgesen er: Hvordan har statsråden og regjeringen tenkt å bidra til at vi får stanset at plastmengden til havs øker, og hvordan vil regjeringen bidra til at vi får renset havet for den plasten som allerede er der?",Abid Raja,Venstre,2018-01-10,2018-01-10
1147,2017-2018,"Mitt spørsmål går til olje- og energiministeren. 

Isen smelter, havet stiger, og langs kysten av Trøndelag og i Nordland opplevde vi ekstremvær sist helg. Skal vi unngå de verste klimaendringene, må en stor del av de fossile energiressursene bli liggende i bakken. 

Siden staten tar det meste av den økonomiske risikoen ved olje- og gassutbyggingen, er oljeavhengigheten ikke lenger bare et problem for klimaet. I fjor høst kom det fram at Goliat-feltet hadde gått fra å ha en marginal lønnsomhet til at Oljedirektoratet i 2015 vurderte det som mulig marginalt ulønnsomt. Etter flere runder med statsråden er det fortsatt ikke klart om staten Norge kommer til å tjene eller tape penger på Goliat. Før jul fikk statsråden overlevert planen for utbygging og drift av Johan Castberg-feltet. Utbyggingen vil øke de norske klimagassutslippene. Regjeringens egne fagfolk i Miljødirektoratet har kritisert Statoils lønnsomhetsvurderinger av Johan Castberg. I høringsuttalelsen peker Miljødirektoratet på at rask utvikling i nullutslippsteknologier og strammere global klimapolitikk øker usikkerheten rundt lønnsomheten i prosjektet. 

Vil statsråden sørge for at det i forbindelse med Johan Castberg-utbyggingen gjøres vurderinger av lønnsomheten som forutsetter at verden faktisk når sine klimamål, slik Miljødirektoratet anbefaler?",Lars Haltbrekken,Sosialistisk Venstreparti,2018-01-10,2018-01-10
1148,2017-2018,"Cora, Ylva og flommen på Sørlandet i sommer viser tydelig at klimaendringene gjør seg gjeldende. Klima hører spesifikt inn under Klima- og miljødepartementet, mens konsekvensene av klimaendringene er mer fragmentert. 

Som samfunn må vi selvfølgelig gjøre det vi kan for å nå klimamålene, men vi må også innrette oss slik at ekstremsituasjoner gjør minst mulig skade for samfunn, bedrifter og enkeltpersoner. Både i trontaledebatten og i budsjettdebatten utfordret Senterpartiet regjeringen på behovet for økt satsing på skred- og flomsikring og -forebygging. I tillegg til å gjennomføre god arealplanlegging og flom- og skredsonekartlegging må vi i tillegg jobbe målrettet for sikring av de områdene der vi allerede har bebyggelse, og ut fra en risikovurdering og en kost-nytte-vurdering gå løs på de tiltakene som gir størst effekt. NVE har sine prioriteringslister, og de summerer seg nå til den nette sum av 2,5 mrd. kr. 

Ekstremvær gir også mer overvann, og det ble av regjeringen pekt på som en stor utfordring som måtte løses raskt, da den nedsatte overvannsutvalget i 2014. Utvalgets utredning var klar i 2015 og inneholdt etter vårt syn mange gode forslag. Dessverre later de forslagene til å ligge i en skuff. Flommen på Sørlandet var en kraftig påminnelse om hvilke behov som finnes i kommunesektoren når det gjelder sikker og god overvannshåndtering, men vi kan ikke se at kommunene har fått nye, konkrete verktøy i verktøykassen sin. 

Mitt spørsmål går da til olje- og energiministeren som fagansvarlig for NVE. Når kan vi forvente at regjeringen tar forslagene fra utvalget den selv nedsatte, på alvor og framlegger konkrete forslag for bedre overvannshåndtering?",Ole André Myhrvold,Senterpartiet,2018-01-10,2018-01-10
1149,2017-2018,"Spørsmålet går til statsråd Helgesen. 

Vi har i dag et nasjonalt mål om at farlig avfall skal håndteres forsvarlig – enten at det skal gå til gjenvinning, eller at det skal sikres en god nasjonal behandlingskapasitet. I dag er det NOAH Langøya som håndterer en vesentlig andel av det farlige avfallet fra norsk industri, og det skal de gjøre fram til 2022. Miljødirektoratet har utredet aktuelle lokaliteter i Norge som er egnet for etablering av et nytt deponi for farlig avfall, og de to gjenstående prosjektene er Raudsand og Brevik. 

Selv om et slikt deponi kan bidra til arbeidsplasser i de aktuelle kommunene, er de som bor i Nesset, Sunndal og Tingvoll urolige for et mulig deponi for farlig avfall på Raudsand. De i Porsgrunn er urolige for et mulig deponi for farlig avfall i Brevik. Bakgrunnen for bekymringene rundt Raudsand har bl.a. vært om det er stor fare for lekkasje til grunnvannet og for eksplosjon, og man er kritisk med tanke på omdømmet til anlegg som er knyttet til havbruk som ligger i fjorden utenfor. I Raudsand er det stor avstand til bebyggelse, mens det i Brevik nesten er snakk om å bo oppå deponiet som planlegges der. 

I valgkampen bekreftet statsråd Sylvi Listhaug at det nye deponiet ikke skulle komme til Nesset, mens ansvarlig statsråd ikke har besluttet hvor det nye deponiet skal være ennå. Kan statsråd Helgesen bekrefte om vi fortsatt står igjen med to reelle alternativer? Og kan statsråden berolige innbyggerne i de to aktuelle kommunene når det gjelder deres bekymringer – at nærmiljøet vil være trygt med tanke på forurensning, selv om de får et deponi for farlig avfall i sitt nabolag?",Else-May Norderhus,Arbeiderpartiet,2018-01-10,2018-01-10
1150,2017-2018,"I forbindelse med jernbanereformen har statsråden tidligere uttalt at de ansatte ved jernbanen skal behandles godt og blant annet ikke fratas opptjente pensjonsrettigheter. Renhold av tog blir nå konkurranseutsatt. Det berører over 200 ansatte, flesteparten kvinner. Ved en slik konkurranseutsetting mister i praksis alle over 55 år muligheten til å gå av med AFP.
Mener statsråden at en slik forringelse av pensjonsrettigheter er holdbar, og hva vil han gjøre for å rette opp denne urimeligheten?",Marit Arnstad,Senterpartiet,2018-01-10,2018-01-17
1151,2017-2018,"I Moss Avis den 4. januar 2018 fremkommer det at Statens vegvesen igjen vil gå bredt ut for å finne fremtidig trasé for riksvei 19 gjennom Moss. 
Støtter statsråden at Statens vegvesen går bredere ut enn det som ligger i regjeringens konseptvalg fra januar 2015, for å finne en fremtidig løsning for riksvei 19 gjennom Moss, og er en slik bred tilnærming forenelig med byggestart senest i 2024?",Ivar Odnes,Senterpartiet,2018-01-10,2018-01-17
1152,2017-2018,"Fiskeriministeren er raus med lovnadar om vekst i oppdrettsnæringa og tilhøyrande utbetaling til vertskommunane. Realiteten er at det har vore lite vekst dei siste åra. 
Kan det lovast vekst i 2018, og korleis har statsråden tenkt å innfri dei lovnadane som er gitte?",Geir Pollestad,Senterpartiet,2018-01-10,2018-01-17
1153,2017-2018,"Det er ein vedvarande konflikt mellom Helse Bergen og Bergen kommune når det gjeld utvikling av barseltilbodet når helseføretaket skal redusere ansvaret for barseltilbodet frå fem til to døgn, utan at dette blir kompensert i kommunen med midlar. 
Kan statsråden svare på kor mykje eit liggjedøgn på barselavdeling kostar, og kva Helse Bergen årleg vil spare på å kutte ansvaret med tre liggjedøgn for kvinner/barn, og kan statsråden forklare kvifor regjeringa ikkje grip inn og sikrar kommunen sine interesser?",Kjersti Toppe,Senterpartiet,2018-01-10,2018-01-17
1154,2017-2018,"I behandlingen av Innst. 52 S (2017-2018) vedtok Stortinget at det ikke skulle brukes tvang overfor kommuner for å få dem til å slå seg sammen. 
Kan statsråden bekrefte at han kommer til å respektere dette vedtaket, og at han ikke vil ta initiativ til omkamp om frivillighetsprinsippet?",Trygve Slagsvold Vedum,Senterpartiet,2018-01-10,2018-01-17
1155,2017-2018,"I vårsesjonen 2017 behandlet Stortinget Prop. 39 L (2016–2017) om eierseksjonsloven. Flertallet vedtok da å be statsråden om å utrede flere viktige punkter for utviklingen av boligmarkedet og trygge, gode bomiljøer, herunder sameiernes rett til å begrense hyblifisering, innstramning av regelen om at det bare er lov å kjøpe opp maksimalt to leiligheter i ett sameie, grenser for omfanget av næringsmessig utleie av boliger m.m.
Hva er status for arbeidet med å utrede disse punktene, og når vil statsråden komme tilbake til Stortinget?",Jan Bøhler,Arbeiderpartiet,2018-01-04,2018-01-10
1156,2017-2018,"Sverige har gjennomført en utredning av bestandsstørrelse og forvaltningsmål som kreves for å ha en levedyktig ulvebestand. Det er ikke gjort en tilsvarende vurdering i Norge, og det er ikke vurdert hva som kreves for at Norge skal bidra til en levedyktig skandinavisk bestand. I 2017 ba Stortinget regjeringen foreta en faglig gjennomgang av den norske delbestanden av ulv. 
Når vil statsråden legge fram en slik faglig utredning med biologiske forutsetninger for at en norsk delbestand kan klassifiseres som levedyktig?",Per Espen Stoknes,Miljøpartiet De Grønne,2018-01-04,2018-01-10
1157,2017-2018,"På et seminar om beredskap på Stortinget den 12. desember var leder av Politiets Fellesforbund for å holde en innledning. Flere ganger i sitt innlegg la han vekt på at politiet nå var i ferd med å 'organiseres bort fra folket'. 
Har statsråden et annet syn på dette enn politifolkenes høyeste tillitsvalgte?",Emilie Mehl,Senterpartiet,2018-01-04,2018-01-10
1158,2017-2018,"I de siste årenes budsjettforlik har det blitt vedtatt flere markante avgiftshopp og forslag om nye avgifter, f.eks. forslag om plastposeavgift, flyseteavgift og nå sist en 83 prosents økning i avgiften på sjokolade- og sukkervarer som har medført økt grensehandel og tap av arbeidsplasser i Norge. Samtidig er grensen økt for avgiftsfri import via nett fra utlandet.
Vil regjeringen fremme forslag om endring i avgiftspolitikken for å redusere grensehandelen og gi norsk næringsliv bedre og mer forutsigbare rammevilkår?",Sigbjørn Gjelsvik,Senterpartiet,2018-01-04,2018-01-10
1159,2017-2018,"Hotell Jeløy Radio, Hotell Refsnes Gods og Støtvig Hotel er særegne møte- og overnattingssteder som drifter med små marginer. I statsbudsjettet for 2016 økte samarbeidspartiene reiselivsmomsen fra 8 til 10 prosent, og fra nyttår økte de samme partiene momsen fra 10 til 12 prosent - en økning som rammer steder som disse hardt. 
Vil statsråden avkrefte eller bekrefte at steder som Hotell Jeløy Radio i fremtiden kan belage seg på forutsigbare rammebetingelser og ikke vil få ytterligere økning i momssatsen?",Ole André Myhrvold,Senterpartiet,2018-01-04,2018-01-10
1160,2017-2018,"Ulveflokkene i Norge er i områder der det ikke er sau på utmarksbeite. Skadene forårsaket på bufe er her tilnærmet null. Samtidig hadde vi tragedien sist sommer, der en eneste svensk ungulv forårsaket store tap utenfor sona. I nesten alle tilfeller er det svenske ulver som vandrer inn i beiteområdene vestover.
Er statsråden enig i vurderingene om at det derfor ikke er tap av husdyr som er begrunnelsen for å ta ut ulveflokker, men andre årsaker, og kan han i så fall oppgi hvilke?",Arne Nævra,Sosialistisk Venstreparti,2018-01-03,2018-01-10
1161,2017-2018,"Flertallet i helse- og omsorgskomiteen ønsker å flytte oppfølgingen av bruk og besittelse av illegale rusmidler til eget bruk fra justissektoren til helsetjenesten. Det vil ta tid å få endringene på plass. I mellomtiden står tunge rusmisbrukere i fare for å få straff i stedet for hjelp.
Hva vil statsråden gjøre for å sikre at politiets ressurser ikke brukes på å straffe rusmisbrukere som sliter, men heller går til å ta bakmenn og langere?",Nicholas Wilkinson,Sosialistisk Venstreparti,2017-12-20,2018-01-10
1162,2017-2018,"Vi i SV er bekymra for utviklinga i norske fiskeri. Vi hadde gode tider med svært gode fangstar, gode prisar og låg rente. Det har gitt svært gode inntekter til alle som jobbar innanfor fiskeria. Men dette er ei næring om svingar med natur, bestand og marknad. Det må fiskeripolitikken ta høgd for. Men gjer regjeringa det?

Dei siste åra har vi sett ei tidobling av prisane for å kome seg inn i norske fiskeri. Prisgaloppen har store konsekvensar. For det første fører det til at dei med tilgang til svært mykje pengar, er dei som har råd til å kjøpe seg inn. Ungdommen blir effektivt stengd ute, og i det siste har vi sett at i fleire kystsamfunn har ingen råd til å overta når den gamle fiskaren går ut. Tilgang til havet betyr mindre, tilgang til pengar meir, for kven som får delta i fiskeria. 

For det andre har prisveksten ført til ein gjeldskarusell. Revisorar og rekneskapsførarar innanfor fiskeri har for lengst slått alarm. Gjeldsgraden innanfor reiarlaga er no mellom 50 og 100 pst. høgare enn gjennomsnittet for norske bedrifter. Mange fryktar no at vi er på veg inn i islandske tilstandar, der spekulasjonsdriven prisvekst skapte ei boble som sprakk, med katastrofale konsekvensar langt ut over Islands grense. 

Vi er i ferd med å få ei slik boble i Noreg også. Problemet er at regjeringa gjer alt for å blåse varm luft inn i denne bobla: fjerning av fylkesgrenser, høgare kvotetak, liberalisering av instruksene, og no forslag om betydeleg auke i storleiken på kystflåte – for ikkje å snakke om Klo-saka, som vi nettopp diskuterte, som også vil føre til at fleire aktørar vil kome seg inn og presse prisane opp. 

Er statsråden i det heile bekymra for utviklinga?",Torgeir Knag Fylkesnes,Sosialistisk Venstreparti,2017-12-06,2017-12-06
1163,2017-2018,"Det er et spørsmål til kunnskapsministeren. Det er også om lærernormen som regjeringa nå har forpliktet seg til å innføre. Arbeiderpartiet er veldig glad for en norm dersom det fører til flere lærere i skolen, og vi ønsker altså en norm som sikrer økt lærertetthet, men da er det avhengig av at den normen gis reelt innhold. En norm er jo for det første meningsløs dersom den ikke finansieres, men det er heller ikke reelt innhold i en lærernorm, vil jeg påstå, dersom ikke nye lærerressurser brukes riktig. 

I Høyres – skal vi si – til dels svært sterke argumentasjon mot en lærernorm fram til dette tidspunktet, har de særlig lent seg på ett argument, nemlig at forskningen ikke viser at flere lærere har effekt eller gir mer læring. Nå har regjeringa underskrevet på at de skal innføre en lærernorm, og da vil forhåpentligvis Høyre nyansere sitt syn på hva forskningen sier. For det forskningen påpeker, er nemlig at dersom man ansetter flere lærere, men bare bruker dem til nøyaktig det samme, setter dem inn i hvert sitt klasserom i vanlig tavleundervisning, uten å endre arbeidsmåte, så har det liten effekt. Men brukt riktig, med en annen praksis, kan færre elever per lærer gi god effekt og mer læring. 

Spørsmålet til statsråden er: Hvis han skal se forbi problematiseringen sin av lærernorm – som han har brukt mesteparten av tida si på både i dag og siden han kom tilbake fra foreldrepermisjon – vil han ta akkurat den forskningen på alvor? Vil han sørge for at normen ikke bare handler om hvor mange kroner som skal til for å oppfylle et visst antall lærere – som er viktig i seg selv, det er en forutsetning – men at den utformes på en måte som gir bedre læring? Vil statsråden sørge for at lærernormen også innrettes sånn at vi er sikre på at økte lærerressurser gir mer læring? 
",Martin Henriksen,Arbeiderpartiet,2017-12-06,2017-12-06
1164,2017-2018,"Spørsmålet går til kunnskapsministeren. 

Innføring av lærernormen er en stor og viktig seier for alle barn som nå får tilgang til en større lærerressurs enn det de har i dag. Flere lærer betyr mer tid til hver enkelt elev og utgjør en forskjell i barnas skolehverdag – fanger opp problemene tidligere, mer tilpasset undervisning og gir mer tid til å skape et godt læringsmiljø. 

De siste tre årene har Kristelig Folkeparti sammen med regjeringspartiene og Venstre bevilget ca. 1,3 mrd. kr for å få flere lærere fra 1.–4. trinn, for å styrke tidlig innsats. Men hva har resultatet blitt? Hensyntatt elevtallsutviklingen har denne satsingen bidratt til 198 flere lærer på disse trinnene. Bevilgningen skulle ha gitt nærmere 1 800 flere lærerstillinger fra 1.–4. trinn. Da mener vi det er på tide å innføre en lærernorm på skolenivå, som sikrer at elevene får det de fortjener. Samtidig er ikke Kristelig Folkeparti blind for utfordringene som innføringen av lærernormen innebærer – noen forhold som må løses, f.eks. dette med rekruttering. Men sånn er det alltid når man innfører en ny reform; det er noen utfordringer som må løses på en konstruktiv måte. 

Jeg tar det som en selvfølge at statsråden vil følge opp Stortingets vedtak og gjennomføre lærernormen, men det er uheldig at det skapes et inntrykk av usikkerhet om vedtaket kan gjennomføres. Jeg er bekymret for den litt mindre konstruktive framtoningen statsråden inntar når han i debatt i denne saken, i denne salen og i media skaper usikkerhet med tanke på om det er mulig å gjennomføre vedtaket. Kan statsråden derfor forsikre Stortinget at han vil gjennomføre vedtaket som hans eget parti har vært med på, og jobbe aktivt for å løse de utfordringene innføringen av norm skaper?",Hans Fredrik Grøvan,Kristelig Folkeparti,2017-12-06,2017-12-06
1165,2017-2018,"Fisk er viktig, men det er kunnskap også! Så jeg har et spørsmål til kunnskapsministeren. 

Det har blitt enighet i Stortinget om at vi nå skal innføre en lærernorm. Det forsterker et stort behov i Norge for å ha kvalifiserte lærere. All forskning viser at det er kvalifiserte lærere som utjevner forskjeller, og all forskning viser at det å ha lærere som kan fagene de underviser i, er det som løfter også de svakeste elevene. 

I 2016 er det 13 500 som underviser i grunnskolen og videregående skole i Norge uten å ha godkjent lærerutdanning eller tilsvarende pedagogisk kompetanse. Innenfor spesialundervisningen er det enda verre. To tredjedeler av all spesialundervisning i Norge blir gjennomført av folk som ikke har kompetanse i spesialpedagogikk. Dette er en kjempeutfordring for norsk skole. 

Da statsråden kom tilbake, lå det en ny norm på bordet. Har statsråden rukket å begynne å lage en plan for hvordan vi skal klare å rekruttere tilstrekkelig med lærere i en sånn norm, som gjør at det ikke blir en «voksennorm», men faktisk blir en lærernorm?
",Trine Skei Grande,Venstre,2017-12-06,2017-12-06
1166,2017-2018,"Mitt spørsmål går til EØS- og EU-ministeren. 

Noreg er ein stor energinasjon. Gjennom å sikre norsk eigarskap og kontroll over nasjonen sine naturressursar, energien og viktig infrastruktur og forvalte dei klokt, har me bygt eit av verdas beste land å bu i. Noreg er ein avgjerande eksportør av energi til EU. Det er sjølvsagt attraktivt for EU å få meir kontroll over norsk energi og infrastrukturen som er knytt til den. Gjennom EU sitt energibyrå tar EU eit langt steg i retning av kontroll over infrastrukturen knytt til energioverføring – ikkje ved å eige, men gjennom å kontrollere. 

Med planlagde eksportkablar for straum kan halvparten av norsk straum verte eksportert til EU i dag. I dag har me ein nordisk straummarknad med overskot av kraft, som gir låge prisar. Med fleire overføringskablar frå ein europeisk straummarknad – høge prisar. 

No føreslår altså regjeringa å gi EU sitt energibyrå makt til å overvake og vedta reglar som sikrar at straumen flyt etter marknadsomsyn og etter EU sine ynske, ikkje våre eigne nasjonale omsyn. Korleis meiner statsråden det vil vere mogleg å sikre rimeleg energi til både industrien vår og det norske folket elles i framtida, når EU sine konkurransereglar forbyr Noreg å skjerme norsk industri, samstundes som me, ifølgje regjeringa sitt forslag, vil gi EU makt over infrastrukturen som overfører norsk energi?",Liv Signe Navarsete,Senterpartiet,2017-12-06,2017-12-06
1167,2017-2018,"Jeg har et spørsmål til fiskeriministeren. 

Arbeiderpartiet vil garantere for at fiskeriressursene også i framtiden skal tilhøre folket i fellesskap. Vi vil sikre en fiskerieid flåte og at nasjonalitetskravet opprettholdes i samsvar med deltakerlovens bestemmelser. For oss i Arbeiderpartiet er det viktig å holde fast på at vi skal ha en variert flåtestruktur, som igjen skal bidra til å skape arbeidsplasser, til å få lys i husene langs kysten, hele året. Det er ikke statsrådens politikk. 

Fiskeflåten og lokalsamfunn har vært gjennom en lang periode med debatt, med usikkerhet om rammebetingelser og en stykkevis-og-delt-politikk i tillegg til alle andre usikkerhetsmomenter man må forholde seg til som fisker, som vær og vind, størrelse på kvoten og en urolig verden – for å nevne noe. Statsråd Sandberg har ved flere anledninger fremmet saker som bidrar til mer uro, og en av disse har vi diskutert i denne salen tidligere. Statsråden har altså valgt å sette deltakerlovens aktivitetskrav til side for Gunnar Klo AS, og så vidt næringen og oss bekjent er dette første gang industrien tillates å overta et kystfiskefartøy. 

Statsråden har ikke klart å redegjøre godt for hva som skiller denne saken fra mange andre saker langs kysten, og det er derfor god grunn til å være urolig for hva som skjer framover. Neste uke skal man behandle en sak her i Stortinget, og flertallet i Stortingets næringskomité ber regjeringen om ikke å benytte dispensasjonsadgangen i deltakerloven for industriens erverv av kystfiskefartøy før nærmere avklaringer med Stortinget er foretatt. Det er nå varslet at det kommer flere søknader, ut fra samme situasjon som Klo. Hvordan vil statsråden forholde seg til disse søknadene?",Cecilie Myrseth,Arbeiderpartiet,2017-12-06,2017-12-06
1168,2017-2018,"Spørsmålet om forholdet mellom nasjonal styring og lærerens faglige skjønn har vært oppe til debatt gjentatte ganger. I sitt svar til meg i spørretimen 22. november oppfattet jeg at statsråden viser til fagfornyelsen som svar på hvordan dette skal ivaretas. Men i departementets svar på anmodningsvedtak nr. 7, 11. oktober 2016, så svarer departementet at hovedtrekkene i kvalitetsvurderingssystemet skal beholdes.
Vil statsråden sørge for at fagfornyelsen også følges opp av en gjennomgang av kvalitetsvurderingssystemet?",Marit Knutsdatter Strand,Senterpartiet,2017-11-30,2017-12-06
1169,2017-2018,"Når norske myndigheter skal hjelpe barn som er etterlatte i familiens opprinnelsesland, vil det ofte være viktig å arbeide via foreldre og annen familie som fortsatt bor i Norge. Men da barneloven og barnevernloven ble endret i 2016 for å ivareta barn i utlandet, ble dette knyttet til Haag-konvensjonen av 1996, slik at den ikke har betydning i forhold til land som ikke har underskrevet den, som for eksempel Somalia. 
Vil statsråden vurdere lovendringer, slik at loven gjelder for arbeidet med alle etterlatte barn som har fast bosted i Norge?",Jan Bøhler,Arbeiderpartiet,2017-11-30,2017-12-06
1170,2017-2018,"Et stort flertall av landets politifolk tviler på at regjeringens politireform vil gi et bedre politi, ifølge en undersøkelse blant 6 000 politiansatte publisert av Politiforum 22. februar i år. Samtidig uttrykkes det bekymring for at det ikke er avsatt tilstrekkelig med midler til gjennomføring av reformen. 
Hvor mye er politireformen anslått å koste, og hvordan skal dette finansieres?",Sigbjørn Gjelsvik,Senterpartiet,2017-11-30,2017-12-06
1171,2017-2018,"Oljeselskapene vurderer selv lønnsomhet og risiko. Men dagens skattesystem gjør at samfunnsøkonomisk ulønnsomme investeringer på norsk sokkel likevel kan bli lønnsomme for selskapene etter skatt og gi 'vridningar i valet mellom investering på sokkelen eller på land', jf. Prop. 150 LS (2012-2013). Staten bør derfor ha en mer aktiv vurdering av risikoene ved lav oljepris.
Hva vil statens oljeinntekter fra gjenværende reserver være i 2030 gitt en oljepris på 30 dollar per fat i 2030?",Per Espen Stoknes,Miljøpartiet De Grønne,2017-11-30,2017-12-06
1172,2017-2018,"Ny studie fra Folkehelseinstituttet avdekker at to tredeler av de som lider av depresjon, 80 prosent av de med angst og over 90 prosent av personer med alkoholmisbruk, ikke blir diagnostisert. 40 prosent av de med alkoholproblemer hadde vært hos lege for å snakke om psykiske problemer eller symptomer, men i de fleste tilfellene ble ikke misbruket fanget opp.
Hvilke tiltak vil statsråden sette i gang som kan sørge for at lidelsene blir diagnostisert, og at de som er syke kan få den hjelpen de trenger?",Kjersti Toppe,Senterpartiet,2017-11-30,2017-12-06
1173,2017-2018,"Det første av dei nye redningshelikoptra av typen AW101 velta den 24. november på Sola. Det skal koma til saman 16 slike innan 2020. Havarikommisjonen skal avgi rapport, men denne kjem først etter at fleire redningshelikopter har vorte leverte. Nummer to er venta allereie før jul.
Meiner statsråden at denne velten gir grunn til å utsetje innkjøp av fleire helikopter til årsaka er klårlagd, eller er han trygg på at dette var eit hendig uhell som ikkje seier noko om kvaliteten eller moglege feil på helikoptra?",Jenny Klinge,Senterpartiet,2017-11-30,2017-12-06
1174,2017-2018,"Arbeidsmiljøloven balanserer de ansattes trygghet med et fleksibelt arbeidsliv og har bidratt til høy produktivitet. Under Høyre- og Fremskrittsparti-regjeringen har det kommet stadige angrep på arbeidsmiljøloven. I Dagens Næringsliv 30. november er arbeidsministeren nølende til forslag fra Fremskrittspartiet og Venstre om å gi uorganiserte de samme muligheter for dispensasjoner fra de lovfestede arbeidstidsreglene som organiserte. 
Planlegger regjeringen endringer i arbeidsmiljøloven som vil gi en slik adgang?",Arild Grande,Arbeiderpartiet,2017-11-30,2017-12-06
1175,2017-2018,"Det skal være høring i det litauiske parlamentet 15. desember 2017 om hva sjukepleiere fra Litauen har opplevd hos selskaper som var eid av norske Orange Group.
Kan statsråden gi en oversikt over det offentliges (kommuner, helseforetak m.m.) kjøp av tjenester fra 'Orange-strukturen', ifølge Aftenposten 29. november, og presentere tall for 2015, 2016 og 2017 fordelt på kommuner, helseforetak m.m. i kroner på antall innleide personer, samt deres lønns- og arbeidsvilkår og tilhørende innbetaling av skatt og avgift?",Per Olaf Lundteigen,Senterpartiet,2017-11-30,2017-12-06
1176,2017-2018,"Mitt spørsmål går til utenriksministeren. 

Myanmar er av de landene i verden hvor Norge sto opp for menneskerettigheter – deltok aktivt gjennom dialog med både militærregimet og opposisjonen for å få Aung San Suu Kyi ut av husarrest. Vi bidro dermed til en demokratisk utvikling i landet. Nå ser vi at soldater fra Myanmar har jaget rohingya-befolkningen over grensen til Bangladesh. Tusenvis har mistet livet, kvinner er voldtatt, barn er drept, og menn er henrettet. Vi må stå opp mot religiøs forfølgelse, enten det handler om kristne i Irak eller muslimer i Myanmar. 

Myanmar ble høsten 2014 valgt ut av regjeringa som et av tolv såkalte fokusland for norsk bistand, et land vi samarbeider tettere med enn noen gang. Ifølge Aftenposten var utenriksministeren forsiktig da hun møtte sin kollega i forrige uke. Utenriksministeren vil bidra til en løsning, sier hun. Men er det lettere å finne en løsning gjennom å være forsiktig? Er den nye linjen at vi må være forsiktige når vi snakker om menneskerettigheter? Det var egentlig det stikk motsatte vi gjorde under militærregimet. 

Mitt spørsmål er: Hvilke konsekvenser vil den brutale forfølgelsen av rohingya-folket få for den økende norske bistanden til Myanmar?",Anniken Huitfeldt,Arbeiderpartiet,2017-11-29,2017-11-29
1177,2017-2018,"For to veker sidan vedtok Stortinget at iverksetting av vedtak om oktoberbarna skulle setjast på vent, og at dei skulle få saka si vurdert på nytt. Det synest eg er bra, sjølv om Kristeleg Folkeparti aller helst skulle sett at rettstryggleiken til desse ungane blei styrkt gjennom at rimelegheitsvilkåret ved internflukt igjen blei innført. Men det klarte vi ikkje å få med oss Arbeidarpartiet og Senterpartiet på. 

Bakgrunnen for dei vedtaka som blei fatta i Stortinget for to veker sidan, var at bruken av midlertidig opphaldsløyve for einslege mindreårige asylsøkjarar har eskalert, og at mange vil bli tvangsreturnerte til Afghanistan. Kristeleg Folkeparti er glad for at utsendinga av oktoberbarna no er sett på vent, og at ungane skal få saka si vurdert på nytt. Så har statsråden sendt, same dag som vedtaka blei fatta i Stortinget, ein instruks til Utlendingsdirektoratet og Utlendingsnemnda om at ein inntil vidare skulle utsetje iverksettinga av vedtaka knytte til oktoberbarna. 

Men det er òg det eg kan sjå at statsråden har gjort. No er det stor usikkerheit rundt omkring i landet knytt til kva som faktisk kjem til å skje med desse ungane. Folk spør: Kven er det som skal behandle sakene? Er det UDI eller er det UNE? Kor mange vil få opphald i Noreg? Når skal dei det gjeld, få informasjon, og på kva måte? Og ikkje minst: Korleis skal dei som har forlate landet, få sakene sine behandla, og kva informasjon skal dei få? 

Vi i Kristeleg Folkeparti er bekymra for desse ungane. Dei har eit veldig usikkert tilvære slik som ting er no. Mange har fått eit håp om at dei kan sleppe å bli tvangsreturnerte tilbake til Afghanistan, der FN i fleire rapportar har påpeika at situasjonen er forverra. Eg forventar at regjeringa følgjer dette, gjev dei det gjeld, informasjon på ein god måte, at dette får høg prioritet, og at ein kan få gjort noko med denne usikkerheita. 

Mitt spørsmål til statsråden er: Kva er status for vedtaka Stortinget fatta den 14. november, og kva konkrete tiltak og instruksar har regjeringa sett i verk etter at desse vedtaka blei fatta? 
",Tore Storehaug,Kristelig Folkeparti,2017-11-29,2017-11-29
1178,2017-2018,"Vold kan ramme kvinner uansett etnisk opprinnelse, sosial bakgrunn eller status. I 1999 vedtok FNs generalforsamling at 25. november skal være en internasjonal dag for avskaffelse av vold mot kvinner. Lørdagen som var, ble også her hjemme brukt til å rette søkelyset mot vold mot kvinner globalt og lokalt, noe som finner sted i alle samfunn og kulturer. Vold mot kvinner er aldri en privatsak, men et samfunnsproblem som rammer millioner av kvinner og setter utvikling og alle samfunnslag tilbake. 

Med #meetoo-kampanjen, som er en viktig kampanje, må vi ikke glemme de stygge tallene som viser fakta om vold mot kvinner. 35 pst. av alle kvinner i verden opplever vold, i noen områder sju av ti kvinner. Over 600 millioner kvinner bor i land hvor vold i hjemmet ikke er forbudt. Opptil 50 pst. av alle seksuelle overgrep skjer mot jenter under 16 år. 250 millioner av dagens kvinner ble giftet bort før de fylte 15 år, og 200 millioner av dagens kvinner har blitt utsatt for kjønnslemlestelse. Dette er grovt urettferdig. 

Norge er kanskje verdens mest likestilte land. Vi har mange sterke kvinner i politikken, flere partiledere, statsminister og finansminister. I salen har vi tre sterke kvinnelige medlemmer av regjeringen, både utenriksministeren, barne- og likestillingsministeren og innvandrings- og integreringsministeren. Jeg håper utenriksministeren vil kunne bekrefte det jeg håper på, at denne regjeringen med så mange sterke kvinner i fremskutte posisjoner føler et ekstra ansvar for å fremme likestilling både lokalt her hjemme og globalt. Vi i Norge, på Storting og i regjering, har all den kraft vi trenger for å løfte FNs femte bærekraftsmål, som er likestilling mellom kjønnene. Jeg tror alle mennene her på Stortinget vil være villige til å bidra med vårt. 

Mitt spørsmål til utenriksministeren er derfor: Vil hun at Norge skal være det landet i verden som skal gå foran og dra lasset for å fremme likestilling og avskaffe vold mot kvinner, og hvordan planlegger utenriksministeren konkret for at Norge kan ta den lederrollen? 
",Abid Raja,Venstre,2017-11-29,2017-11-29
1179,2017-2018,"Flere har vært inne på det allerede: Vi har fått en ubehagelig påminning om at seksuell trakassering er et omfattende samfunnsproblem gjennom #metoo-kampanjen. To av tre kvinner blir nå utsatt for seksuell trakassering. Men ingen ting av det vi nå ser, burde overraske oss. #metoo bekrefter det som tidligere er avdekket gjennom forskning og statistikk, og som er grundig redegjort for av bl.a. Skjeie-utvalget, som den rød-grønne regjeringen satte ned. 

Utvalget ble nedsatt fordi seksuell trakassering handler om skjeve maktforhold i samfunnet til fordel for menn og på bekostning av kvinner, og at vi derfor må ta politiske virkemidler i bruk for å rette opp i den maktskjevheten generelt, men også bekjempe seksuell trakassering spesielt. 

Oppfølgingen av denne rapporten har likestillingsminister Horne et særskilt ansvar for. Derfor spør jeg nå konkret: Har statsråden fulgt opp, og eventuelt hvordan følger statsråden opp Skjeie-utvalgets følgende viktige anbefalinger: 

-å gi håndhevingsmyndighet i saker om seksuell trakassering til det som nå er blitt diskrimineringsnemnda utover utredningen som foregår 

- at seksuell trakassering skal inn i HMS-bestemmelsene i arbeidsmiljøloven 

- at en nasjonal omfangsundersøkelse, som kartlegger seksuell trakassering utenfor arbeidslivets rammer, også skal omfatte skoleelever 

",Freddy André Øvstegård,Sosialistisk Venstreparti,2017-11-29,2017-11-29
1180,2017-2018,"Hvis noen hadde påstått da Anders Langes Parti ble stiftet, dagens Fremskrittsparti, som var partiet for lavere skatter og avgifter, at den dagen Fremskrittspartiet fikk makt, ville avgiftene i Norge øke voldsomt i den første fireårsperioden, der skulle det dras inn penger – og så gjenvant man makten, og i deres første budsjett, hvem var det da som skulle finansiere ulike satsinger; jo, det var norske forbrukere, nå skulle norske forbrukere tas, for det er selvfølgelig slik at når Fremskrittspartiet har makt, skal sjokolade- og sukkeravgiften økes, ikke med 4 pst., ikke med 8 pst., men med 83 pst. fra en dag til en annen … Hadde noen påstått det, at det var det Fremskrittspartiet ville bruke sin makt til, hadde de bare blitt kalt svartmaler og fått høre at dere vet ikke hva dere snakker om, for selvfølgelig vil ikke Fremskrittspartiet det. 

Men det var ikke nok med 83 pst. på sjokolade- og sukkeravgift. I tillegg tenkte man at nei, alkoholholdige drikkevarer er altfor billige, der skal vi øke avgiftene med 40 pst. Og det må være helt uforståelig for en forbrukerminister fra Fremskrittspartiet at Vitaminbjørner (representanten Slagsvold Vedum viser fram en boks med Vitaminbjørner), som er sunne, skal få avgiftene økt med 83 pst., mens Sjokoladeterapi (representanten Slagsvold Vedum viser fram en Sjokoladeterapi-kjeks) skal få null i avgiftsøkning. 

Hva er logikken? Hvorfor ønsker Fremskrittspartiet å bruke sin makt til å svekke norsk næringsmiddelindustri og norsk varehandel og straffe norske forbrukere? Det blir spennende med svaret. 
",Trygve Slagsvold Vedum,Senterpartiet,2017-11-29,2017-11-29
1181,2017-2018,"Mitt spørsmål går til statsråd Solveig Horne. 

For Arbeiderpartiet er det sånn at likestilling ikke er noe som kommer av seg selv. Det er tvert imot noe man er nødt til å jobbe for politisk hver eneste dag for å få til, gjennom f.eks. økt pappakvote, barnehageutbygging, likestillingssentre, gjennom antidiskrimineringslovverk og gjennom det å forebygge seksuell trakassering. 

Fremskrittspartiet mener at forholdet mellom kjønn bør «tilpasse seg naturlig i arbeidsliv, fritid og privatliv, uten innblanding av offentlige organer». Det står å lese i prinsipprogrammet. Det synet ser vi helt tydelig preger regjeringens politikk, når vi ser at regjeringen systematisk har kuttet i den likestillingspolitikken som har gjort at Norge er et av verdens mest likestilte land, og når vi ser at det også i statsbudsjettet i år, for fjerde år på rad, kuttes til dem som driver med likestillingsarbeid der ute. 

De siste ukene har #metoo-kampanjen fått fram omfanget av seksuell trakassering, og det er åpenbart for de fleste at det fungerer dårlig at forholdet mellom kjønn bør tilpasse seg naturlig, slik man i Fremskrittspartiets prinsipprogram mener. Mener statsråden at likestillingspolitikk ikke har noen betydning for omfanget av seksuell trakassering?",Anette Trettebergstuen,Arbeiderpartiet,2017-11-29,2017-11-29
1182,2017-2018,"Operasjonssentralen for politiet i Sogn og Fjordane vart 8. november 2017 flytta til Bergen. Den nye organiseringa skulle gje innbyggjarane eit betre tilbod enn dei hadde då operasjonssentralen låg i Florø.
Kva tilbod har vorte betre for innbyggjarane i Sogn og Fjordane etter flyttinga?",Liv Signe Navarsete,Senterpartiet,2017-11-29,2017-12-06
1183,2017-2018,"Regjeringen og Forsvarsdepartementet foreslo i langtidsplanen for Forsvaret i juni 2016 å legge ned heimevernsbasen Setnesmoen. I landmaktproposisjonen i oktober 2017 foreslo regjeringen å opprettholde Setnesmoen. 
Fikk Stortinget et forslag basert på feilaktig informasjonsgrunnlag da saken ble lagt fram for Stortinget i juni 2016?",Anniken Huitfeldt,Arbeiderpartiet,2017-11-29,2017-12-06
1184,2017-2018,"I budsjettforliket ble det lagt inn et kutt på 16 millioner kroner til Filmfondet. Dette kom som et sjokk på bransjen, og på opposisjonen, for det er ikke lenge siden Stortinget inngikk et filmforlik der man bad regjeringen satse, ikke kutte, på norsk film- og TV-dramaproduksjon. 
Hvorfor mener statsråden at Filmfondet skal ta dette kuttet på 16 millioner kroner?",Anette Trettebergstuen,Arbeiderpartiet,2017-11-29,2017-12-06
1185,2017-2018,"Vi leier fengselsplasser i Nederland for 300 millioner kroner årlig, mens nok plasser står ledige i Norge og norsk kriminalomsorg sårt trenger pengene. Statsråden bør være godt kjent med den omfattende kritikken av ordningen fra blant annet Sivilombudsmannen og en rekke høringsinstanser.
Hvordan forholder statsråden seg til de problematiske sidene ved leie av Norgerhaven fengsel, både når det gjelder økonomi og prinsipielle forhold, og hvordan er videreføring av fengselsavtalen forenlig med Sivilombudsmannens kritikk?",Per Martin Sandtrøen,Senterpartiet,2017-11-28,2017-12-06
1186,2017-2018,"3. oktober ble det målt små mengder av det radioaktive stoffet ruthenium 106. Ifølge Statens strålevern utgjorde det ikke risiko for helse og miljø. Tilsvarende ble målt også andre steder i Europa. Ifølge Aftenposten 21. november ble utslippene målt i Russland allerede 26. september, men først offentliggjort 20. november.
Hvordan og når ble norske myndigheter varslet av russiske myndigheter, og hva har en foretatt seg overfor russiske myndigheter i etterkant av dette?",Ole André Myhrvold,Senterpartiet,2017-11-28,2017-12-06
1187,2017-2018,"Det er årlig flere dyrepåkjørsler der rein går tapt langs Nordlandsbanen. 25. november opplevde lokalsamfunnet igjen en tragedie da over hundre rein døde som følge av togpåkjørsler. Bane Nor opplyste at togene ikke senket farten fordi kommunikasjonen fra sentralt hold til lokførerne ikke fungerte. Norsk institutt for naturforskning har fastslått at et viltgjerde vil være det mest effektive tiltaket dersom vi skal få en slutt på dette.
Hvilke tiltak vil statsråden sette inn for å hindre fremtidige togpåkjørsler av rein og andre dyr?",Jon Gunnes,Venstre,2017-11-27,2017-12-06
1188,2017-2018,"Ressurssituasjonen i kriminalomsorgen går fra vond til verre i budsjettforliket. Det foreslås nå et kutt på ytterligere 10 millioner kroner til drift.
Hvordan vil statsråden sikre en forsvarlig kriminalomsorg, og hvordan vil statsråden få ned antall vold og trussel situasjoner som det i dag meldes om overfor ansatte?",Maria Aasen-Svensrud,Arbeiderpartiet,2017-11-23,2017-11-29
1189,2017-2018,"I budsjettavtalen for statsbudsjettet 2018 øker Høyre, Fremskrittspartiet, Kristelig Folkeparti og Venstre avgiftene på sjokolade- og sukkervarer og alkoholfrie drikkevarer med over 2 milliarder kroner. Samtidig innebærer avtalen at man fortsatt kan handle momsfritt på nett fra utenlandske nettbutikker for inntil 350 kroner pr. forsendelse. Bransjen melder at netthandelen på de samme produktene som nå ilegges milliarder i økte avgifter, allerede fra før er sterkt økende.
Hvilken effekt mener statsråden at denne avgiftsøkningen vil ha for norske arbeidsplasser?",Sigbjørn Gjelsvik,Senterpartiet,2017-11-23,2017-11-29
1190,2017-2018,"Den siste tiden har vært preget av omfattende og alvorlige avsløringer av seksuell trakassering i kultursektoren spesielt. Samtidig har statsråden uttalt at økte midler til å arbeide mot dette eller kvotering for å gjøre noe med mannsdominansen i toppen av sektoren ikke er løsningen. Heller ikke en musikerallianse med faste ansettelser mellom oppdrag for frilansere, noe som kan gi tryggheten til å si ifra, er aktuelt.
Hva gjør statsråden da av konkrete tiltak i kulturlivet for å bekjempe seksuell trakassering?",Freddy André Øvstegård,Sosialistisk Venstreparti,2017-11-23,2017-11-29
1191,2017-2018,"Nasjonal overdosestrategi blir avslutta i 2017. Målet med strategien var å få ned talet på narkotikadødsfall. Målet er ikkje nådd. Talet på personar som døydde av overdose i 2014, var 266. Talet på personar som døydde av overdose i 2015, var 289. Ifølgje SINTEF sin rapport 'Kommunalt psykisk helse- og rusarbeid 2016' manglar eit fleirtal av kommunane rutinar for oppfølging av pasientar som har vore innlagt for sjølvmordsforsøk og overdosar.
Vil statsråden sikre at nasjonal overdosestrategi blir vidareført?",Kjersti Toppe,Senterpartiet,2017-11-23,2017-11-29
1192,2017-2018,"Det skal etableres en nasjonal ordning for oppbevaring av pasientjournaler ved overdragelse og opphør av virksomhet. Regjeringen har fremmet forslag om en ny ordning uten at det er konkludert med hvem som skal stå for den praktiske gjennomføringen. I utredningsoppdraget til Helsedirektoratet er det gitt frist til 1. mars 2018. Der pekes det på Norsk helsearkiv på Tynset som et naturlig alternativ.
Vil regjeringen sørge for en løsning der den nasjonale ordningen drives i offentlig regi?",Emilie Mehl,Senterpartiet,2017-11-23,2017-11-29
1193,2017-2018,"Det er sterk motstand mot regjeringa si flytting av Hæren sine helikopter og nedlegginga av 339-skvadronen på Bardufoss. Utan helikopter mister Hæren moglegheit til mellom anna strategisk flytting av soldatar og utstyr, til å evakuere skadde soldatar på ein god måte og til å drive rekognosering og kontroll.
Kan statsråden gje døme på eit NATO-land som han meiner har eit like sterkt forsvar som Noreg har som ambisjon å ha, og som ikkje har dedikerte helikopter til sin hærstyrke?",Liv Signe Navarsete,Senterpartiet,2017-11-23,2017-11-29
1194,2017-2018,"Den 23. utgaven av FNs klimaforhandlinger ble avsluttet i Bonn forrige uke. Under forhandlingene mottok Norge den lite prestisjetunge prisen 'Fossil of the day' fra Climate Action Network, altså 'dagens fossil' eller 'dagens bremsekloss', blant annet på grunn av vedtaket om å bore etter olje i Arktis. Vi vet at klimagassutslippene på verdensbasis må ned. 
Mener statsråden at Norge, som allerede har fått tjene seg rike på å koke kloden, har et særskilt ansvar for å kutte sine klimagassutslipp?",Petter Eide,Sosialistisk Venstreparti,2017-11-23,2017-11-29
1195,2017-2018,"'Værnes har betydelig ledig kapasitet i dag', skrev regjeringen i langtidsplanen for Forsvaret i juni 2016 som begrunnelse for å samle Luftforsvarets skoleaktivitet. Endringene ble oppgitt å medføre et investeringsbehov på 270 millioner kroner.
Har Værnes fremdeles 'betydelig ledig kapasitet', og er investeringsbehovet fremdeles 270 millioner kroner?",Anniken Huitfeldt,Arbeiderpartiet,2017-11-23,2017-11-29
1196,2017-2018,Hva har statsråden gjort for å følge opp Stortingets anmodningsvedtak om å styrke Likestillings- og diskrimineringsombudets rammevilkår i budsjettet for 2018 i henhold til ombudets ressursbehov?,Geir Jørgen Bekkevold,Kristelig Folkeparti,2017-11-23,2017-11-29
1197,2017-2018,"Regjeringen har tatt til orde for at det trengs et miljø nummer to i Norge for å utføre DNA-analyser til bruk i strafferettspleien. I 2014 stemte regjeringspartiene samt Venstre imot et forslag fra Arbeiderpartiet om å ta i bruk det akkrediterte Rettsgenetisk senter ved UiT Norges Arktiske Universitet til dette formålet. Regjeringens begrunnelse var at man vil åpne for private aktører i dette arbeidet. Så langt ser ikke regjeringen ut til å ha lyktes med dette. 
Kan statsråden redegjøre for hvor saken står?",Cecilie Myrseth,Arbeiderpartiet,2017-11-23,2017-11-29
1198,2017-2018,"Jeg har et spørsmål til landbruks- og matministeren. 

Stortinget mener at hovedmålet for den norske jordbrukspolitikken skal være økt norsk matproduksjon på norske ressurser. I et land hvor vi har en knapp jordressurs, som ligger spredt ved våre fjell og fjorder, er vi derfor helt avhengig av å ha gårdsbruk med variert størrelse i hele landet. Det er bare slik vi kan utnytte gras- og beiteressursene våre til å produsere og øke matproduksjonen på de norske ressursene. 

Melkeproduksjon i distriktene er derfor avgjørende for å nå de målene som er vedtatt i denne sal. Det krever at vi bruker den positive kraften i demokratiet vårt, tar aktive, bevisste valg og ikke minst har en tydelig og klar holdning til fordeling av arbeidsplasser, produksjon og verdier. Den praktiske politikken som Stortinget ønsker seg, står dermed i sterk kontrast til politikken til landbruksministerens eget parti, Fremskrittspartiet, som presser fram markedsliberalisme når det gjelder mat. 

Spørsmålet vi trenger svar på i denne salen, er derfor: Kan landbruksministeren garantere at regjeringen vil føre en politikk i tråd med Stortingets vilje og mål for den norske matpolitikken?",Nils Kristen Sandtrøen,Arbeiderpartiet,2017-11-22,2017-11-22
1199,2017-2018,"Statsråden må gjerne bli ståande. 

På fredag er det Black Friday. Eg veit ikkje helt kva det seier om norsk kultur at vi har importert den dagen og ikkje Thanksgiving. Uansett seier hovudorganisasjonen Virke at vi kjem til å handle for 3,4 mrd. kr den dagen åleine. Det er meir enn nokosinne før. Det materielle forbruket vårt er ikkje berekraftig. Det skapar enorme mengder avfall. Det er eit klimaproblem, og det er òg eit ressursproblem, noko som regjeringa har løfta fram når ho har sett sirkulær økonomi på agendaen med ei stortingsmelding om avfall og sirkulær økonomi. 

Målet vårt må vere at vi brukar tinga våre lenger, og at vi brukar tinga våre om att. I meldinga peiker regjeringa på korleis reparasjon kan vere med på å førebyggje å få avfall, men at det er mange eksempel på at det er mykje billegare å kjøpe nytt enn å reparere. Sju av ti nordmenn svarar at dei ville reparert mobilen sin viss det lønte seg. 

Då er spørsmålet: Kva meiner statsråden vi kan og bør gjere for å sørgje for at reparasjon blir billigare samanlikna med nykjøp, slik at fleire vel å reparere framfor berre å kjøpe nytt? 
",Tore Storehaug,Kristelig Folkeparti,2017-11-22,2017-11-22
1200,2017-2018,"Mitt spørsmål går også til klima- og miljøministeren. 

De siste ukene har det vært store diskusjoner om oljevirksomheten på Goliat-feltet – om lønnsomhet og sikkerhet. Regjeringens olje- og energiminister har motvillig deltatt i diskusjonen, men oljeutbyggingen i Barentshavet er også et ansvarsområde for klima- og miljøministeren. Vi må bort fra den fossile energibruken om vi skal ha noen sjanse til å begrense den globale oppvarmingen til maksimalt 1,5 grader. Om kort tid legger Statoil fram en plan om utbygging av feltet Johan Castberg i Barentshavet. Feltet er planlagt i produksjon etter 2020 og vil ha et årlig utslipp på 270 000 tonn CO2 fra produksjonen. Stortinget får saken til behandling neste år. 

Klima- og miljøministerens eget fagorgan, Miljødirektoratet, avga høringsuttalelse til konsekvensutredningen av Johan Castberg i september i år. Der står det: 


«Etter Miljødirektoratets mening er ikke alternative utbyggingsløsninger, og mulighetene for elektrifisering av feltet med disse, tilstrekkelig utredet.» 

Direktoratet skriver videre: 


«For at Stortinget skal kunne foreta en reell vurdering av ulike utbyggingsløsninger, bør det fremlegges en tilleggsutredning, hvor mulighetene for å elektrifisere med andre utbyggingsløsninger er vurdert.»ohan Castberg vil ha store klimagassutslipp i hele sin planlagte levetid fram til 2052, en tid hvor Norge har som mål å nærme seg null utslipp. Er klima- og miljøministeren enig med sin egen fagetat, Miljødirektoratet, i at miljøkonsekvensene av Johan Castberg er for dårlig utredet? Vil klima- og miljøministeren sørge for at kraftforsyningen er tilstrekkelig utredet før saken legges fram for Stortinget? 
",Lars Haltbrekken,Sosialistisk Venstreparti,2017-11-22,2017-11-22
1201,2017-2018,"Mitt spørsmål går også til klima- og miljøministeren, og det er i samme gate. 

I forrige uke var det nye forhandlinger om Parisavtalen i Bonn, Parisavtalen som kom på plass i 2015, og som en internasjonal avtale jo er imponerende. Jeg opplever også at det er framdrift i forhandlingene. Problemet med avtalen er likevel at alle vet at den ikke er sterk nok, og ikke inneholder nok forpliktelser til å kunne nå 2-gradersmålet når det gjelder global oppvarming. Og enda verre: I forrige uke kom det fra The Global Carbon Project en vurdering av utslippene for 2017 som viser at utslippene øker med 2 pst. globalt, etter tre år hvor det har vært en relativt flat utvikling på utslippskutt. 

Året som nå kommer, vil være veldig viktig i utviklingen av Parisavtalen, for å få på plass en ny avtale i 2018. Da vil det også komme en vurdering fra FNs klimapanel om hva det innebærer om vi skal nå 1,5-gradersmålet. Da blir mitt spørsmål til statsråden: Hvordan ser han for seg Norges rolle i denne prosessen framover mot 2018 for å legge grunnlag for å forsterke Parisavtalen og forsterke de forpliktelsene som landene har lagt inn i Parisavtalen?",Ola Elvestuen,Venstre,2017-11-22,2017-11-22
1202,2017-2018,"Mitt spørsmål går til klima- og miljøminister Vidar Helgesen. 

Rett før julen ringte inn i fjor, stoppet klima- og miljøminister Vidar Helgesen lisensfellingen på ulv innenfor ulvesonen. Dette møtte sterk motstand, ja nærmest et opprør både i de berørte distrikt og ikke minst her i Stortinget og i statsrådens eget parti. Vi husker alle Gunnar Gundersen, Ingjerd Schou og flere lokale Høyre-ordføreres sterke reaksjoner nettopp fordi det ble oppfattet som et brudd på rovdyrforliket i Stortinget. 

Stortinget måtte klargjøre så sent som for et halvt år siden ulveforvaltningen i relasjon til naturmangfoldloven og Bern-konvensjonen. Her ble det gjort det nødvendige vedtak om uttak av et visst antall ulv for å begrense skade. I lys av det har de regionale rovviltnemndene gjort vedtak om felling. Lisensjakten utenfor ulvesonen har pågått siden 1. oktober og til nå er det felt fem ulver. 

Stor var overraskelsen i går da Oslo tingrett etter søksmål fra WWF nå stopper all jakt i en midlertidig forføyning også utenfor ulvesonen. Stortingets intensjon i rovdyrforliket var klar før behandlingen for om lag et halvt år siden. Den ble ytterligere klar etter ny behandling. Tingrettens kjennelse kom altså etter et søksmål fra WWF, en av de tydeligste aktørene på den ene siden i debatten om ulv og rovdyr i Norge. Dette kan ikke ses på som noe annet enn et forsøk på å trenere lovlig fattede demokratiske vedtak som man tilfeldigvis er uenig i. 

Hva mener statsråden om denne type politiske omkamper i rettsvesenet, og hvordan vil statsråden legge til rette for at vi unngår det i framtiden?",Ole André Myhrvold,Senterpartiet,2017-11-22,2017-11-22
1203,2017-2018,"Jeg vil stille et spørsmål til kulturministeren. 

Noe av det aller fineste med samfunnet vårt er de hundretusener av folk over hele landet som står på, som er ildsjeler, som bruker av sin tid, sine ressurser, som står på for saker de brenner for, for å hjelpe andre og for å skape gode lokalsamfunn. Vi er helt avhengig av de frivillige og de små og store organisasjonene som de jobber for, over hele landet. Statsråden er frivillighetsminister, og hun sa da hun gikk på som kulturminister og frivillighetsminister, at det å styrke frivilligheten var en prioritet for henne. 

Siden da har vi bare sett brutte løfter og reduserte ambisjoner. Det er store kutt til organisasjoner som stiller opp for dem som trenger det mest, i budsjettet i år igjen, avkorting i momskompensasjonsordningen, og det hele er ekstra smålig når vi samtidig vet at regjeringen tar seg råd til ekstra skattekutt i milliardklassen til dem som har mest i samfunnet. Det er ikke rart at dette skaper stor frustrasjon ute blant frivillige folk og de organisasjonene som nå frykter for å stå foran kutt i neste års budsjett. 

Er frivillighetsministeren stolt av statsbudsjettet for frivilligheten?",Anette Trettebergstuen,Arbeiderpartiet,2017-11-22,2017-11-22
1204,2017-2018,"Helse Nord og Helse Vest har åpen elektronisk journal også i BUP. Foreldre har e-innsyn for barn under 12 år. Barn og unge forteller at det ikke er trygt at foreldre kan lese på internett hva de har snakket med sin behandler om. Behandlere kan skjerme noe fra e-innsyn, men det er opp til hver enkelt behandler etter hver time, noe som er et svært sårbart system.
Mener statsråden at foreldre bør ha elektronisk tilgang til journalen til barn under 12 år i psykisk helsevern?",Nicholas Wilkinson,Sosialistisk Venstreparti,2017-11-22,2017-11-29
1205,2017-2018,"De lokale enhetene i Oslo politidistrikt har fått beskjed om å få ned antallet restanser før årsskiftet. Resultatet er at også saker med kjent gjerningsperson blir henlagt. Saker som tidligere hadde blitt etterforsket i Asker og Bærum, blir nå henlagt, og de tillitsvalgte varsler at terskelen for å bistå publikum er blitt høyere.
Er statsråden enig denne vurderingen, og synes han det er akseptabelt at saker henlegges for å nå måltallet om antall restanser?",Åsmund Aukrust,Arbeiderpartiet,2017-11-20,2017-11-29
1206,2017-2018,Kva er status for arbeidet med ei utgreiing av krav om norske løns- og arbeidsvilkår på norsk sokkel og i norske farvatn?,Geir Pollestad,Senterpartiet,2017-11-16,2017-11-29
1207,2017-2018,"Helse Sør-Øst RHF inngikk i 2013 en avtale med den amerikanske leverandøren Carestream om å installere et røntgendatasystem ved alle de 35 sykehusene i regionen innen utgangen av 2016. Sykehuset Innlandet HF ble valgt som pilotsykehus, og etter gjentatte forsinkelser ble deler av røntgendatasystemet implementert i 2016. De samlede årlige ekstrautgiftene ved SI beløper seg til om lag 15 millioner kroner.
Er det Helse Sør-Øst RHF eller Sykehuset Innlandet som må dekke ekstrautgiftene?",Ketil Kjenseth,Venstre,2017-11-16,2017-11-22
1208,2017-2018,"I debattene om sosial kontroll har 'skamløse jenter' tatt opp at når et par er skilt etter norsk lov, er det en del moskeer som fortsatt anser dem som gift, og som følger egne regler for å oppheve ekteskap som er inngått både hos dem og norske myndigheter. Disse egne reglene gir bl.a. mannen mye større mulighet til å stoppe og trenere en skilsmisse.
Vil statsråden gå inn for å stille krav til alle trossamfunn som mottar statsstøtte, om at skilsmisse etter norsk lov også automatisk skal anerkjennes av trossamfunnet?",Jan Bøhler,Arbeiderpartiet,2017-11-16,2017-11-22
1209,2017-2018,"I sitt svar i spørretimen 8. november uttaler statsråden at 'Skolene kan gjøre mye for å motvirke stress [...]'. I Dagsavisen 16. november 2017 framkommer det at hver fjerde lærer mener ulike pålegg hindrer dem i å gjøre det som er best for elevene. Lederen av Utdanningsforbundet uttaler at 'politikere og lokale skolemyndigheter overstyrer fagligheten til lærerne på bekostning av hva som er best for elevene'.
Mener statsråden at lærerne bør kunne bruke sitt faglige skjønn i vurderingen av hvilke tester og oppgaver de skal gjennomføre?",Marit Knutsdatter Strand,Senterpartiet,2017-11-16,2017-11-22
1210,2017-2018,"Det vises til at regjeringen ønsker en endring av oppnevningsretten for stipendkomiteene, ved at denne retten flyttes til det sentrale Utvalget for statens kunstnerstipend. Nå frykter flere tusen kunstnere at det i praksis innebærer en svekkelse av demokratiske prosesser, og at man vil få en uheldig maktkonsentrasjon i norsk kunstliv.
På hvilket grunnlag anser statsråden det som nødvendig å endre dagens praksis av oppnevningsretten, og vil statsråden ta hensyn til de innspillene som har kommet fra kunstnerorganisasjonene?",Åslaug Sem-Jacobsen,Senterpartiet,2017-11-16,2017-11-22
1211,2017-2018,"Frå 2018 føreslår regjeringa endringar i folketrygdas stønadsordning til tannbehandling etter innslagspunkt 14. Det skal ikkje lenger vere mogleg å få dekka kostnader ved tannbehandling til pasientar med tannskrekk/odontofobi. Dette er ei svært sårbar og utsatt gruppe pasientar, som frå nyttår står utan eit reelt behandlingstilbod.
Kvifor blei ikkje denne store endringa sendt på høyring, og vil statsråden reversere denne innstramminga for pasientar med alvorleg tannbehandlingsangst?",Kjersti Toppe,Senterpartiet,2017-11-16,2017-11-22
1212,2017-2018,"Flere steder i landet meldes det om at forslaget til statsbudsjett for 2018 vil medføre bemanningskutt i politidistriktene, og tillitsvalgte i politiet advarer mot at forebyggende arbeid, lokal beredskap og innbyggernes sikkerhet ikke blir ivaretatt på en god nok måte.
Hvorfor mener regjeringen det er riktig å legge frem et politibudsjett der nesten alle nye midler går til politiets planlagte beredskapssenter og nye politihelikoptre, mens lokal beredskap og forebyggende arbeid i politidistriktene blir skadelidende?",Sigbjørn Gjelsvik,Senterpartiet,2017-11-16,2017-11-22
1213,2017-2018,"Det gjelder tilskuddsordningen for konfliktdempende tiltak i kommuner med ulverevir. I tilskuddsregelverk av 27. juni fremgår det at kommunene står fritt til å disponere tilskuddet og selv skal velge tiltak. Trysil kommune søkte om tilskudd til å undersøke ulvens genetiske og geografiske opphav, blant annet fordi kunnskap og forskning anses som konfliktdempende, men fikk avslag.
Mener statsråden at han er bedre kvalifisert til å vurdere hva som vil virke konfliktdempende i Trysil, enn kommunestyret i Trysil?",Emilie Mehl,Senterpartiet,2017-11-16,2017-11-22
1214,2017-2018,"Arbeiderpartiet har fremmet en rekke forslag om krav til trossamfunn som mottar statsstøtte. I VG 14. november 2017 kommenterte kulturministeren Arbeiderpartiets initiativ til krav om kvotering av kvinner i styrene til tros- og livssynssamfunn. Hun begrunner sin avvisning med at det kan gi byråkrati, og at kravet kan omgås.
Hva er egentlig regjeringens syn på krav om kvinnekvotering i styrer i trossamfunn?",Masud Gharahkhani,Arbeiderpartiet,2017-11-16,2017-11-22
1215,2017-2018,"Slik Sosialistisk Venstreparti og flere medier ser det, svarer ikke statsråden på spørsmålet jeg stilte ham 31. oktober 2017 om jernbane i Buskerud, når han henviser til en utredning fra Bane NOR fra 28. juli 2016. Derfor spør jeg på nytt:
Kan statsråden vise til eksisterende utredning, eller vil han ta initiativet til en utredning, av muligheten for to tog i timen som grunnrute mellom Drammen og Kongsberg på eksisterende enkeltspor og hva dette vil kreve av tilpasninger og kostnader, der strekningen Drammen-Hokksund vurderes spesielt?",Arne Nævra,Sosialistisk Venstreparti,2017-11-16,2017-11-22
1216,2017-2018,"I dag går bygningsarbeidarar i Oslo til politisk streik for å sikra eit seriøst arbeidsliv i bransjen. Samtidig har me òg til behandling i Stortinget forslag frå fleire parti om å stramma opp bemanningsbransjen og forby innleie, med ulike avgrensingar, nettopp fordi det i enkelte delar av arbeidslivet vårt er i ferd med å utvikla seg halvkriminelle tilstandar med null respekt for folk og null respekt for fagkunnskap. 

Så langt har signalet frå regjeringspartia vore at for dei er ein sokalla fleksibilitet viktigare enn å gå i klinsj med problema som dei tilsette og organisasjonane deira tar opp. Det er i lys av dette me høyrer at Direktoratet for byggkvalitet har endra praksis for søknader om sentral godkjenning. Dei meiner at det ikkje lenger skal vera krav om eigne tilsette med relevant fagbrev, sveinebrev eller meisterbrev for å få sentral godkjenning av arbeidet som vert utført. Då Stortinget behandla endringane i plan- og bygningsloven i 2015, var jo poenget at utvida seriøsitetskrav i ei frivillig sentral godkjenningsordning var noko som skulle koma i tillegg til dei gjeldande krava om faglege kvalifikasjonar. Det stod faktisk òg i forslaget frå regjeringa: 

«Nye krav til foretakene skal gi større sikkerhet for kvaliteten og seriøsiteten (…) Intensjonen er å styrke sentral godkjenning som virkemiddel for kvalitet i byggetiltak gjennom å skjerpe kravene til sentralt godkjente foretak.» 

Då trudde me at dette kom til å bli fiksa og følgt opp. Likevel ser me at krava i forskriftene vert svekte. Spørsmålet mitt til statsministeren er kvifor regjeringa aksepterer at det ikkje lenger skal vera krav om eigne tilsette med fagbrev for å få sentral godkjenning.",Hadia Tajik,Arbeiderpartiet,2017-11-15,2017-11-15
1217,2017-2018,"Vi skal over til noe veldig grunnleggende og livsviktig, og noe som til og med grunnloven vår nå omtaler, nemlig retten til ren luft. 

Vi antar at gjennomsnittlig 185 personer dør for tidlig som følge av luftforurensing i Oslo hvert år. Det er et tall som er basert på Folkehelseinstituttets forskning om hvor mange som får forkortet livet sitt på grunn av svevestøv i Oslo. 200 000 mennesker, dvs. en fjerdedel av Oslos befolkning, lever i farlig høy forurensing i Oslo om vinteren. På dager med akutt høy forurensing trengs altså akuttiltak. Derfor blir de nye, økte bompengetakstene nå ytterligere tredoblet på de enkeltdagene når konsentrasjonen av helsefarlig NOx i Oslo-lufta kommer til å være på et rødt nivå og politikerne er forpliktet til å innføre tiltak. Alternativet til disse takstene er dieselforbud. 

Samferdselsministeren sier til VG denne uken at han reagerer på at Oslo bystyre ønsker å innføre beredskapstakster på dager med svært dårlig luft. Han kaller bompengepolitikken sterkt usosial. Han er også imot dieselforbud, og han kommer ikke med andre forslag til tiltak for å hindre helsefarlig luft på disse enkeltdagene. 

Kan statsministeren avklare om hun er enig med Ketil Solvik-Olsen i at det er viktigere med lave bompenger – også på disse få, røde versting-dagene – enn hensynet til de tusener av barnehagebarn og personer med astma og luftveisplager som må være inne på disse dagene, eller er statsministeren enig i at Oslo bør iverksette akuttiltak på versting-dagene?",Une Bastholm,Miljøpartiet De Grønne,2017-11-15,2017-11-15
1218,2017-2018,"Då Stortinget vedtok utbygging av Goliat-feltet i Barentshavet, var det mot Kristeleg Folkeparti sine stemmer. Den gongen stilte vi spørsmål ved om det var ei klok utbygging, og vi stilte òg spørsmål ved om ho kom til å vere lønsam. Det meiner eg er spørsmål som står seg i dag. 

Lønsemda til staten i det prosjektet har igjen kome i fokus, og det har blitt stilt ganske mange spørsmål til ansvarleg statsråd. Så langt i haust har Terje Søviknes gjeve fire forskjellige svar på lønsemda i Goliat-utbygginga. E-postjournalen og svara som Søviknes har gjeve, viser at han eine og aleine har halde seg til operatøren Eni, endå Oljedirektoratet – hans eige fagdirektorat – heile tida har hatt berekningar som han til slutt har opplyst om etter at dette kom opp i media, og det blei eit press. Dei siste svara viser at det er grunn til å stille spørsmål ved om staten eigentleg kjem til å tene pengar i det heile på dette prosjektet. 

Korleis meiner statsministeren at statsråden hennar har innfridd si informasjonaplikt til Stortinget?",Tore Storehaug,Kristelig Folkeparti,2017-11-15,2017-11-15
1219,2017-2018,"I går fikk vi en del nye tall fra Oslo. Etter mange år der ungdomskriminaliteten har gått ned til å være historisk lav, ser vi nå at den snur og vi ser en ganske stor økning i deler av byen. I går hadde også NRK en dokumentar om Tøyenløftet, der man egentlig beviste hvor dårlig dette når nettopp gruppen unge voksne, eller ungdommer, på Tøyen. Eller som en av dem sa: Dette prosjektet gir bare mer kake til dem som har kake fra før. 

Barnevernet varsler også. De gjør en fantastisk jobb i Gamlebyen, men som vara til bydelsutvalget i Gamle Oslo vet jeg at de stadig vekk får en større og større oppgave å jobbe med. De varsler nå til oss at det er krevende ressursmessig med tanke på de store oppgavene de står overfor. Mens man jobber med svangerskapsomsorg i helsetjenesten rundt omkring i landet, sier helsetjenesten på Grønland til meg at det viktigste de jobber med, er punkt én vold og punkt to fattigdom. Og så kommer helseutfordringene etter det. 

Dette er byen jeg bor i og bydelen jeg bor i, og jeg begynner å bli bekymret for utviklingstrekkene og den store barnefattigdommen vi ser i denne bydelen. Jeg er spesielt bekymret når vi ser at ungdomskriminaliteten øker, for den er en god indikator på hvordan stemningen egentlig er blant mange ungdommer og hva de egentlig vokser opp i. 

Spørsmålet mitt er om statsministeren deler min bekymring, og om statsministeren ser at her må vi løfte ganske stort nasjonalt for å løfte en bydel og en viktig utfordring for byen Oslo – jeg tror også det er en viktig utfordring for hele Norge.",Trine Skei Grande,Venstre,2017-11-15,2017-11-15
1220,2017-2018,"Ulikhetene i makt og rikdom i Norge øker. Lar vi forskjellene øke i dag, får vi et kaldere samfunn i morgen. Denne regjeringen fører systematisk en politikk som vil forsterke denne utviklingen i årene som kommer. Sosial dumping og økende ulikhet i lønns- og arbeidsvilkår er en av de største truslene mot samhold, fellesskap og små forskjeller i Norge. Liberaliseringen av arbeidslivet er ødeleggende, og det haster med å ta tilbake kontrollen. 

I dag går 10 000 fagorganiserte ut i streik mot bemanningsbyråene. Kravet er et forbud mot bemanningsbyråer i byggebransjen rundt Oslofjorden. Bemanningsbransjen var ment å skulle erstatte fast ansatte ved sykdom og permisjoner, men vi har i stedet fått en liberalisering som har ført til fullt frislipp, og innen byggebransjen ser vi nå at løsarbeiderkontrakter brer om seg. Bemanningsbyråene er nå den største arbeidsgiveren på mange byggeplasser. De fortrenger fast ansatte i et så stort omfang at det ikke gir mening å snakke om at fast ansatte er hovedregelen. Hva er konsekvensene av det? Jo, det er usikre arbeidsforhold uten garanti for en årsinntekt til å leve av, mangel på arbeidsplasser for lærlinger og på fagopplæring og dessuten daglige brudd på bestemmelser om arbeidstid, overtid og innleie. En kartlegging som tillitsvalgte i Fellesforbundet har gjort, viser at på 59 byggeplasser i Oslo og Akershus var 73 forskjellige bemanningsforetak representert. 

Denne utviklingen må stoppes. Det handler om maktfordeling i arbeidslivet, det handler om produktivitet, det handler om sikkerhet og trygghet, og det handler om gode hverdager for arbeidsfolk. De trenger fast jobb og stabil inntekt. Arbeidsmiljøloven åpner for å forby innleie av visse arbeidstakergrupper eller på visse områder hvis viktige samfunnshensyn tilsier det. Vil statsministeren bruke den muligheten hun har, og vil hun vurdere å stanse denne utviklingen gjennom et forbud mot bemanningsbyråer i byggebransjen rundt Oslofjorden?",Audun Lysbakken,Sosialistisk Venstreparti,2017-11-15,2017-11-15
1221,2017-2018,"Jeg skal ta opp et spørsmål som jeg vet statsministeren er opptatt av, nemlig digitaliseringen av Norge. 

Digitalisering kommer til å være avgjørende for innovasjon og økt verdiskaping i årene som er foran oss. Samtidig er det en grunnleggende forutsetning for digitalisering at den digitale infrastrukturen er på plass, og den aller mest grunnleggende digitale infrastrukturen er høyhastighets bredbånd. Dersom det ikke er på plass, kan digitalisering bidra til å skape store, nye skiller i det norske samfunnet. Allerede i dag er vi i ferd med å få store digitale skiller fordi det er så stor forskjell på hva folk har av bredbånd. Om lag én million av oss nordmenn står uten et tilbud om høyhastighets bredbånd. Bredbånd bygges ut raskt i Norge, men de geografiske ulikhetene øker. Mens 98 pst. av Oslos befolkning har høyhastighets bredbånd, er tilgangen nede i 40 pst. i en del distrikt. Etter Senterpartiets mening er det uakseptabelt. Høyhastighets bredbånd kommer til å være like viktig i årene framover som strømnettet var for 50 eller 100 år siden, og det må være tilgjengelig for alle. 

Dessverre har regjeringen foreslått å halvere offentlige tilskudd til bredbånd i årets statsbudsjett, og det lover dessverre ikke godt. Samtidig holder regjeringen fast ved at 90 pst. skal ha høyhastighets bredbånd innen tre år, altså i 2020. Hvordan har en tenkt at det skal oppnås når bevilgningen fra det offentlige samtidig blir halvert?",Marit Arnstad,Senterpartiet,2017-11-15,2017-11-15
1222,2017-2018,"Det har nok vært krevende å være ansatt i Statistisk sentralbyrå de siste ukene. Men én god ting er kommet fram, og det er at vi har fått belyst hvor viktig det er at vi har et uavhengig Statistisk sentralbyrå. Jeg reiste i min tid som utenriksminister rundt og forklarte at det er en del av suksessen til den norske samfunnsmodellen at vi har hatt et uavhengig byrå for statistikk og forskning som har gitt kunnskap til viktige avgjørelser i vårt land. SSBs statistikk og analyser er avgjørende for god planlegging, evaluering, debatt og forskning. Mye av det som skjer i vårt samfunn som vi vektlegger som bærebjelker i den norske modellen – arbeidsmarkedspolitikk, trepartssamarbeidet – bygger på dette arbeidet. Det tror jeg vi har fått løftet fram som en bieffekt av den striden som har vært. 

De siste dagene har vi egentlig sett noen av de mest dramatiske hendelsene i SSBs nyere historie. Det er en organisasjon som sliter med store utfordringer i forhold til myndighetene, som har eierskap til organisasjonen, og også arbeidsmiljøet internt. 

Statsministeren sa til VG i forrige uke at det ikke er en statsministers oppgave å svare på alt som skjer i samfunnet. Det er riktig, men uavhengig av statistikk vil jeg nå gi statsministeren anledning til å svare på ting som skjer i samfunnet, og som skjer også på hennes vakt. Mye er sagt, og mye vil komme til å bli sagt om denne saken. Stortinget skal se nøye på den, på det som ledet til at SSBs direktør fikk høre fra finansministeren at hun ikke hadde hennes tillit. Direktøren er ansatt av Kongen i statsråd. Derfor ønsker jeg å be statsministeren avklare – jeg tror det er nyttig for den videre oppfølgingen: Kan hun gi regjeringens begrunnelse for at Christine Meyer ikke lenger hadde tillit og måtte gå? ",Jonas Gahr Støre,Arbeiderpartiet,2017-11-15,2017-11-15
1223,2017-2018,"Stortinget vedtok høsten 2016 å stanse regjeringens foreslåtte nedlegging av Kystjegerkommandoen (KJK) utenfor Harstad. Stortingsflertallet la til grunn at KJK skulle videreføres med tilholdssted i Nord-Norge, og at en i videreutviklingen av KJK skulle vurdere tettere tilknytning til andre forsvarsavdelinger, herunder Forsvarets spesialstyrker, både med hensyn til konseptuell utvikling og lokalisering.
Hva har blitt gjort siden november 2016 for å videreutvikle Kystjegerkommandoen?",Anniken Huitfeldt,Arbeiderpartiet,2017-11-15,2017-11-22
1224,2017-2018,"Arbeiderpartiet vil garantere for at fiskeressursene også i fremtiden skal tilhøre folket i fellesskap: Vi vil sikre en fiskereid flåte og at nasjonalitetskravet opprettholdes i samsvar med deltakerlovens bestemmelser. Statsråden har nå valgt å sette deltakerlovens aktivitetskrav til side for Gunnar Klo AS. Dette er en utvikling Arbeiderpartiet ikke ønsker.
Hvilke særlige hensyn ligger til grunn for denne dispensasjonen, og hva gjør denne saken helt unik?",Cecilie Myrseth,Arbeiderpartiet,2017-11-09,2017-11-15
1225,2017-2018,"I Dagsnytt 18 den 8. november bekreftet justisministeren at generell bevæpning vil innebære et pålegg om å være bevæpnet for politiet. Også i møte med skoler og barnehager. På konkret spørsmål om politiet også skal måtte bære våpen i møte med barnehagebarn dersom politiet bevæpnes, uttalte statsråden at 'det tror jeg vi finner gode retningslinjer på'.
Hvilke retningslinjer ser statsråden for seg, og finnes det andre tilfeller enn i møte med barnehagebarn hvor justisministeren mener det vil være aktuelt med retningslinjer som gjør at politiet ikke skal bære våpen, ved en generell bevæpning av norsk politi?",Maria Aasen-Svensrud,Arbeiderpartiet,2017-11-09,2017-11-15
1226,2017-2018,"Det norske bidraget, skipet Olympic Commander, spiller en sentral rolle i Frontex' middelhavsoperasjon. Ved sin kombinasjon av mannskaper fra politiet, Sjøforsvaret og sivile er det de som best er i stand til å avsløre menneskesmuglere og skaffe bevis mot dem, samt stoppe narkotikasmugling m.m. Til nå har de pågrepet 247 menneskesmuglere og beslaglagt bl.a. 3,5 tonn marihuana. Det norske bidraget finansieres i stor grad med Frontex-midler, men det går ut 31. desember.
Vil regjeringen gå inn for å forlenge bidraget?",Jan Bøhler,Arbeiderpartiet,2017-11-09,2017-11-15
1227,2017-2018,"Begrunnet i nedgangen i utenlandsstudenter, og at Høyres satsing på BRICS-landene tilsynelatende ikke har gitt store resultater i antallet innreisende studenter, og at NORPART ikke kommer ordentlig i gang før etter 2018, hva vil regjeringen gjøre for at flere studenter fra utviklingsland skal komme til Norge for å studere?",Nina Sandberg,Arbeiderpartiet,2017-11-09,2017-11-15
1228,2017-2018,"Siden 2013 har Bergen fengsel måttet kutte 3-4 millioner kroner hvert år som følge av regjeringens avbyråkratiserings- og effektiviseringsreform. Ifølge BT og BA gir det dramatiske konsekvenser, med stenging av avdelinger, og de ansatte opplever at de ikke klarer å levere på det samfunnsoppdraget de har. Samtidig bruker regjeringen betydelige millioner på dyre fengselsplasser i Nederland.
Mener statsråden det er faglig forsvarlig med ytterligere kutt i driften av norske fengsler i 2018?",Ruth Grung,Arbeiderpartiet,2017-11-09,2017-11-15
1229,2017-2018,"Brennpunkt avslørte i mars i fjor kritikkverdige forhold i medikamentproduserende fabrikker. Dårlige arbeidsvilkår, avfallshåndtering som forurenser matjord, og hemmelighold av underleverandører bidrar til utvikling av antibiotikaresistente bakterier. Statsråden lovet å se på muligheten for å stille etiske krav i offentlige innkjøp av medikamenter.
Hvordan følger statsråden opp arbeidet med å hindre antibiotikaresistens fra produksjon av medikamenter som norske sykehus kjøper inn?",Lars Haltbrekken,Sosialistisk Venstreparti,2017-11-09,2017-11-15
1230,2017-2018,"Maskinentreprenørene opplever at konkurranseloven § 10 er til hinder for at små entreprenører kan samarbeide om større kontrakter i åpne anbud. Det kan bety at investeringer i veg og bane ikke gir norske arbeidsplasser og lokal verdiskaping.
Hva mener statsråden hun kan gjøre for å sikre at flere små aktører innen bygg og anlegg kan samarbeide om små og mellomstore kontrakter på veg- og banebygging, og er hun villig til å endre konkurranseloven slik at den ikke kommer i veien for dette målet?",Kirsti Leirtrø,Arbeiderpartiet,2017-11-09,2017-11-15
1231,2017-2018,"52 land, inkludert resten av Norden, har mer finansiell åpenhet enn Norge, ifølge Tax Justice Network i 2015. Lite har endret seg i Norge siden Stortinget 5. juni 2015 vedtok at det skulle opprettes 'et norsk offentlig eierskapsregister for å sikre åpenhet om eierskap i norske selskap og styrke innsatsen mot skattekriminalitet, korrupsjon og hvitvasking'.
Vil statsråden sørge for et slikt register som er åpent tilgjengelig, inkluderer børsnoterte selskaper og omfatter alle eiere?",Une Bastholm,Miljøpartiet De Grønne,2017-11-09,2017-11-15
1232,2017-2018,"Etter gjeldende norsk regelverk er innskudd i norske banker sikret med inntil 2 millioner kroner gjennom Bankenes sikringsfond. Dette sikrer at folks sparepenger er trygge selv om banken deres blir ute av stand til å tilbakebetale innskudd. Dette regelverket har over lengre tid vært under press fra EU. Den 7. november ble det meldt på regjeringens nettsider at statsråden nå ser muligheten for enighet med EU.
Vil dagens nivå på innskuddsgarantien bli videreført i tråd med Banklovkommisjonens anbefalinger?",Sigbjørn Gjelsvik,Senterpartiet,2017-11-09,2017-11-15
1233,2017-2018,"Kabotasje foregår i stort omfang i Norge i dag, både i lovlig og ulovlig form. Skal vi begrense kabotasje generelt og bekjempe ulovlig kabotasje spesielt, må dette løses i samarbeid med andre land og i samarbeid med EU.
Hvilke initiativ har statsråden tatt internasjonalt for å finne en løsning på kabotasjespørsmålet etter at han orienterte om dette i Stortinget i vår?",Sverre Myrli,Arbeiderpartiet,2017-11-09,2017-11-15
1234,2017-2018,"VG har avslørt at Vegtilsynet ikkje har gjennomført inspeksjon på bruer i tråd med dei rutinane som ligg føre. Brukollaps kan gje alvorlege konsekvensar for liv og helse, men òg for trafikkavviklinga, noko hendinga ved Skjeggestad bru på E18 synte. Manglande kontroll har vore meir regelen enn unntaket, skal ein tru VG sine avsløringar.
Kan statsråden stadfeste at rutinane ikkje er fulgt, og kva vil statsråden i tilfelle gjere for å sikre at bruene er trygge slik lova krev?",Ivar Odnes,Senterpartiet,2017-11-09,2017-11-15
1235,2017-2018,"Det har over flere år blitt stilt spørsmål ved om NDLA-modellen er den beste for å sikre digitale læremidler i skolen. Kirke-, utdannings- og forskningskomiteen vedtok våren 2017 en klar forventning om at kunnskapsministeren skulle adressere problemstillingen i regjeringas IKT-strategi. Det har ikke skjedd.
Vil statsråden nå gå i dialog med KS og fylkeskommunene om hvordan utvikling og innkjøp av digitale læringsressurser og læremidler i grunnopplæringa best kan organiseres?",Martin Henriksen,Arbeiderpartiet,2017-11-09,2017-11-15
1236,2017-2018,"Ny akuttmedisinforskrift set krav om at ambulansar skal vere bemanna med to personar, begge må ha sertifikat for køyretøyet og kompetansebevis som førar av utrykkingskøyretøy. Kravet gjer at lærlingar ikkje lenger kan vere fast bemanning av ambulansar. Fagleg råd for helse- og oppvekstfag har føreslått ein ny utdanningsmodell som ivaretek forskrifta og sikrar at lærlingar kan bemanne ambulansen.
Vil statsråden sørgje for at det snarast mogleg vert innført ein slik utdanningsmodell for ambulansearbeidarfaget?",Kjersti Toppe,Senterpartiet,2017-11-09,2017-11-15
1237,2017-2018,"Det har sittet en statsråd her og ventet på spørsmål, så nå skal han få det. Det er samferdselsministeren. 

Jeg kommer rett fra Verftskonferansen i Ålesund i dag, og skal hilse fra næringsaktørene der og si at de har forventninger til at statsråden stiller strengere miljøkrav når det gjelder nytt anbud til kystruten vår. Miljøorganisasjonene er også veldig opptatt av dette og sier det samme. 

I Nasjonal transportplan er det en målsetting om 50 pst. utslippskutt innen 2030 i transportsektoren. Men i regjeringens eget anbud for kystruten Bergen–Kirkenes for perioden 2020–2029, som i dag opereres av Hurtigruten, er det pris som teller mest. Skipene skal kun ha 25 pst. lavere CO2-utslipp enn dagens fartøy, og de må benytte landstrøm bare der det er tilgjengelig, altså lave ambisjoner der. I dag er landstrøm tilgjengelig i kun 4 av 34 havner, og jeg er enig med maritim næring og miljøbevegelsen, som mener at dette er altfor lave ambisjoner, ja, at det rett og slett viser mangelen på klimaambisjoner som statsråden faktisk har lagt opp til selv. 

Mitt spørsmål er ganske enkelt: Hvorfor legger statsråden lavere ambisjoner for utslippsreduksjon i kystruteanbudet enn hva regjeringen selv og Stortinget har forpliktet seg til i både Paris-avtalen og i Nasjonal transportplan?",Else-May Norderhus,Arbeiderpartiet,2017-11-08,2017-11-08
1238,2017-2018,"Mitt spørsmål går til arbeids- og sosialministeren. 

Rundt omkring i Norge er det tusenvis av foreldre som hver dag gjør en selvoppofrende innsats for å pleie og gi omsorg til sine alvorlig syke barn, enten sykdommen er akutt eller varig. Det å kunne gi slik omsorg samtidig som en må bære smerten ved å se lidelsene til sine egne barn, er nok en utfordring som må oppleves før en fullt ut forstår hvor tøft det er. 

Pleiepengeordningen i folketrygdloven er en ytelse som i vesentlig grad bidrar til at denne byrden er til å leve med for foreldre som til daglig står oppe i en så krevende omsorgssituasjon. Vi i Kristelig Folkeparti mener at det blir altfor snevert å se på dette som en trygde- eller stønadsordning. Dette kan like gjerne defineres som statens og storsamfunnets lønn og honnør til foreldre som daglig gjør en fantastisk innsats for å pleie og lindre lidelsene til egne barn, og som dermed også bidrar til å spare samfunnet for store utgifter over helsebudsjettet. 

Kristelig Folkeparti mener det er et politisk ansvar å legge til rette for at barn og familier med ekstra utfordringer får den støtten de trenger. Derfor vil vi ha en bedre pleiepengeordning. Vi er glad for at et samlet storting nå har bedt regjeringen komme tilbake med forslag om endringer i pleiepengeordningen som sikrer mer økonomisk trygghet og forutsigbarhet for foreldre med pleie- og omsorgsoppgaver. 

De endringene i pleiepengeordningen som ble vedtatt i vår, og som Kristelig Folkeparti ikke stemte for, trer nå i kraft. Kristelig Folkeparti mener at vi derfor er nødt til å se på hva slags endringer vi kan få til i budsjettet for 2018. Vi vil foreslå at det gis 100 pst. kompensasjon i stedet for 66 pst., som ble vedtatt i vår. Vi har også stilt budsjettspørsmål om andre endringer, uten å få svar fra departementet i tide til framleggelsen av vårt alternative budsjett. Svarene foreligger nå fra departementet, men vi ser at det er lagt inn andre forutsetninger enn dem vi la til grunn for våre spørsmål. Så mitt spørsmål til statsråden blir da: Hva slags tiltak mener hun er mest aktuelle for å bedre pleiepengeordningen? 
",Steinar Reiten,Kristelig Folkeparti,2017-11-08,2017-11-08
1239,2017-2018,"Spørsmålet går til kommunal- og moderniseringsministeren. 

Vi får stadige blikk inn i framtidas digitale muligheter – førerløse minibusser i gatene og roboter som viser vei i sykehjemsgangene. Teknologi kan hjelpe oss med både rutineoppgaver, nye servicetilbud og mer personlig tilpassede tjenester, også i offentlig sektor, men det er også noen utfordringer: Outsourcingen av IKT-driften i Helse Sør-Øst minner oss på både sårbarhet knyttet til å forvalte personopplysninger og etterslep i investeringer, oppgraderinger og såkalt digital infrastruktur. 

Å legge til rette sikre digitale motorveier for offentlig tjenesteproduksjon blir en av våre store oppgaver de neste årene. I statlig sektor har Nav, Skatteetaten, Statens lånekasse for utdanning, politiet og Helse Sør-Øst gjort hver sine erfaringer med utvikling av og anskaffelser av IKT-systemer. Ifølge Riksrevisjonen har noen gjort det bra, men fellesnevneren er ofte store overskridelser og lite samarbeid og læring på tvers av offentlige sektorer. Men spørsmålet er hvordan stoda er i den andre delen av norsk offentlig sektor, i kommunene. 

Jeg har spurt Stortingets utredningsseksjon ett enkelt spørsmål, om hvor mange databaser som er i bruk i kommunene, som forvalter sensitive personopplysninger. De kom tilbake med to svar og begge skremmer meg, dessverre. Det store svaret er at dette kan ingen i Norge svare på, vi vet ikke. Det andre svaret er basert på et anslag med en variasjon på mellom 50 og 200 databaser og systemer pr. kommune. De antyder altså et minimum på 20 000 databaser i kommunal regi i Norge. 

På fredag skal jeg og flere fra Venstre til Estland for å høre hva de har gjort for å bli et av Europas mest digitaliserte land. Med sin X-road-plattform har de én database pr. offentlig sektor, til sammen 13. Helse Sør-Øst har 830, Helse Vest går år over på én i 2018, mens norske kommuner kanskje har flere titusener. Mitt spørsmål er om det er i storsamfunnets interesse at utviklingen av systemene overlates til tilfeldighetenes spill. Og hvis ikke: Hva er nå status for samordning av digitalisering i kommunene?",Ketil Kjenseth,Venstre,2017-11-08,2017-11-08
1240,2017-2018,"Eg vil gjerne stilla eit spørsmål til arbeidsministeren. 

Sikkerheita på ein oljeplattform kan ikkje takast lett på. Slurv kan føra til store ulykker, tap av menneskeliv og alvorlege miljøskader. 

Petroleumstilsynet gjennomførte i september tilsyn med sikkerheita om bord på Goliat-plattforma. Måndag i denne veka låg rapporten føre. Den er knusande lesnad for det italienske oljeselskapet som opererer den første plattforma i Barentshavet. Blant anna kjem det fram at feil og manglar på plattforma vart oppdaga allereie i 2015, og at selskapet hevda at dette blei fiksa opp i. Det viser seg ikkje å stemma. Feila skal ifølgje Petroleumstilsynet ha vorte retta opp på papiret, men ikkje i verkelegheita. 

Sikkerheita på plattformene er avgjerande for dei som jobbar der. Kva vil arbeidsministeren gjera for å sørgja for at Eni tettar sikkerheitsavvika som Petroleumstilsynet påpeiker, ikkje berre på papiret, men òg i verkelegheita?",Solfrid Lerbrekk,Sosialistisk Venstreparti,2017-11-08,2017-11-08
1241,2017-2018,"Kommunalminister Jan Tore Sanner og regjeringen tvangsinnkalte til felles fylkesting mellom Finnmark og Troms 31. oktober i Kirkenes. På møtet som Sanner innkalte til, kom ikke statsråden. Han sendte en videohilsen fra Oslo. For han som står i spissen for tvangsvedtaket, ville ikke reise til Finnmark og møte de lokalt folkevalgte, dem han mener man har rett til å overkjøre. Ifølge regjeringen.no mente statsråd Sanner at det var viktigere med et internt Høyre-møte. Det er uforståelig og respektløst av en statsråd å prioritere sånn. 

Motstanden mot tvangssammenslåing i Finnmark er enorm. Tvangssammenslåingen har ingen folkelig forankring. De folkevalgte har hele tiden vært tydelige i sin motstand mot tvangssammenslåingen. Målinger har vist at det er flertall mot sammenslåingen i alle partier. Og det er ikke rart, for Finnmark og Troms er et enormt område. Det er enorme avstander. Skal man dra f.eks. fra Harstad til Kirkenes, er det over 1 000 kilometer man skal kjøre i Norge. Det tar 15 timer. Det er større enn Irland. 

Min utfordring og mitt spørsmål til statsråden er: Hvorfor valgte statsråden ikke å møte folk og folkevalgte i Troms og Finnmark i et møte han selv kalte inn til? Er det fordi han selv ser at tvangsvedtaket er uklokt, og at det er vanskelig å forsvare i direkte møte med de berørte?",Trygve Slagsvold Vedum,Senterpartiet,2017-11-08,2017-11-08
1242,2017-2018,"Spørsmålet mitt går til arbeidsministeren. 

I valkampen brukte ho ord som «slavekontraktar» om arbeidsforholda i bemanningsbransjen. Valkampen er over, og me er tilbake i normal drift igjen. No seier arbeidsministeren at hennar foreløpige konklusjon er at bemanningsselskapa skal få auka høve til å bruka mellombelse tilsetjingar, og at dei heller ikkje treng å forplikta seg til eit bestemt tal timar arbeid per veke eller månad. Grunngjevinga som arbeidsministeren brukar, er at ein treng ein viss fleksibilitet i arbeidsmarknaden. Det kan ein vera einig i, men denne fleksibiliteten gjeld tydeleg ikkje dei tilsette. Dei har òg behov for å planleggja arbeidstid og fritid, skaffa seg bustadlån og ha tryggleik for arbeid og inntekt. Det er det ganske mange som ikkje har i dag. Mange av dei jobbar innanfor bygg og anlegg, mange av dei i Oslo-området. Innleigde er overrepresenterte på ulykkestatistikken, og veldig få av dei er organiserte. Me veit òg at det er få som søkjer seg til desse faga som lærlingar. 

Me veit at når arbeidsfolk opplever utryggleig, gjer det noko heilt grunnleggjande med arbeidslivet vårt. Det er færre som torer å seia frå, det er færre som torer å organisera seg, det er færre som vil ha jobbar med denne typen arbeidsforhold. Så sjølv om arbeidsministeren har gått frå å snakka om slavekontraktar til å snakka om fleksibilitet, er verkelegheita likevel den same. Spørsmålet mitt er: Kvifor set arbeidsministeren denne ideen om fleksibilitet høgare enn verkelegheita til arbeidstakarane som har behov for føreseielegheit og tryggleik? ",Hadia Tajik,Arbeiderpartiet,2017-11-08,2017-11-08
1243,2017-2018,"8 000 barn og voksne i psykisk helsevern opplever i dag forsinkelser i forløpet og en ventetid på 50 dager før helsehjelpen kan starte. Cirka 30 prosent av henvisningene til psykisk helsevern for voksne avvises uten at pasienten er undersøkt. Det er dobbelt så stor risiko for å bli avvist i psykisk helsevern som til ortopedisk undersøkelse.
Når statsråden nå planlegger å innføre pakkeforløp i psykisk helsevern, hvordan skal han sikre at pakkeforløpene kommer alle som har behov for det, til gode?",Cecilie Myrseth,Arbeiderpartiet,2017-11-02,2017-11-08
1244,2017-2018,"I Rogaland har ein gjort seg gode erfaringar med at brannvesenet saman med andre etatar hjelper bebuarar som er sterkt hjelpetrengande, men som av ulike grunnar ikkje får hjelp. I ein serie i Stavanger Aftenblad ser ein store manglar i hjelpa til personar med alvorleg psykisk sjukdom og store rusproblem.
Korleis tenker statsråden at dei ulike hjelpeetatane kan samarbeide betre i det daglege for å hjelpe denne gruppa?",Ingrid Heggø,Arbeiderpartiet,2017-11-02,2017-11-08
1245,2017-2018,"Den viktigste årsaken til at unge mennesker blir uføretrygdet, er psykiske problemer. Antall uføre mellom 20 og 29 år er doblet på 10 år. Tidlig innsats, lavterskeltilbud og godt koordinerte tjenester med faglig høy kvalitet der folk bor, er den riktige medisinen. De siste årene er det blitt bevilget rekordmye penger til flere helsesøstre. Men pengene når ikke frem. 
Hvordan skal statsråden sikre gode lavterskeltjenester ute i kommunene når overføringene i ytterste konsekvens går til asfalt og ikke til forebygging?",Elise Waagen,Arbeiderpartiet,2017-11-02,2017-11-08
1246,2017-2018,"Unge i dag lever sine liv på sosiale medier. Forskning viser at dagens unge, spesielt jenter, men også stadig flere gutter, opplever økt utseendepress som følge av 'det perfekte' som dyrkes fram på sosiale medier. Dette skaper en følelse av utilstrekkelighet og angst hos mange. Bruken av sosiale medier har både positive og negative sider. De negative sidene er belastende for de unges psykiske helse. 
Hva vil statsråden gjøre for at barn og unge skal få et sunnere forhold til både egen kropp og til sosiale medier?",Åslaug Sem-Jacobsen,Senterpartiet,2017-11-02,2017-11-08
1247,2017-2018,"I regjeringens forslag til neste års statsbudsjett legges det reelt sett opp til et kutt i stønaden til tannbehandling for svake grupper. Tannlegeforeningen mener det er 'i strid med den tverrpolitiske enigheten om at det er behov for å styrke refusjonsordningen på tannhelsefeltet til sårbare pasientgrupper'.
Er statsråden enig i at god tannhelse er viktig også for den psykiske helsen, og hvorfor velger han i så fall å kutte i pasientenes trygdestønad til nødvendig tannhelsebehandling?",Tellef Inge Mørland,Arbeiderpartiet,2017-11-02,2017-11-08
1248,2017-2018,"Norsk lovgivning har gjennom mer enn 100 år tatt på alvor samfunnskontrakten om at vertskommuner for kraftanlegg med tilhørende naturinngrep skal ha sin rettmessige avkastning på den naturkapitalen som lokalsamfunnet har bidratt med. Regjeringen foreslår å fjerne kommunenes adgang til å skrive ut eiendomsskatt på produksjonsutstyr og -installasjoner samt å endre kommunenes adgang til å skrive ut eiendomsskatt på kraftanlegg. Kapitaliseringsrenten foreslås uendret.
Er dette i henhold til nevnte samfunnskontrakt?",Sigrid Simensen Ilsøy,Senterpartiet,2017-11-02,2017-11-08
1249,2017-2018,"Flere ungdommer enn noen gang sliter med psykiske vansker. Skolehelsetjenesten blir pekt på som avgjørende for forebygging av psykiske vansker blant ungdom.
Hvor mye av pengene som regjeringen bevilget til skolehelsetjenesten i 2016 og 2017, ble brukt til å ansette flere helsesøstre, hvor mange flere årsverk tilsvarer dette, og hvorfor har regjeringen allergi mot å øremerke mer penger til skolehelsetjenesten?",Mani Hussaini,Arbeiderpartiet,2017-11-02,2017-11-08
1250,2017-2018,"Norge har en lang tradisjon for å gå foran internasjonalt i kampen for kvinners rettigheter og mot tvangsekteskap. Samtidig som Saudi-Arabia har fått sete i FNs likestillingskommisjon, opplever vi at kvinner i landet som motsetter seg tvangsekteskap, blir fengslet, bortført og forsvinner, slik vi har sett tidligere i år i Dina Ali-saken og nå sist med Amna Al-Juaid.
Hvilke tiltak vil Norge sette inn for å legge konkret press på Saudi-Arabia for å få løslatt disse og andre kvinner som rammes av landets kjønnsapartheid?",Jan Bøhler,Arbeiderpartiet,2017-11-02,2017-11-08
1251,2017-2018,"I oktober i år ble det offentliggjort en studie som viser at mengden insekter i 63 områder er redusert med 75 prosent siden 1990. Insektene er navet i verdens økosystemer. En kollaps i bestanden kan få dramatiske konsekvenser for matforsyning, dyr og fugler. EU-kommisjonen anslår at 87,5 prosent av planteartene i Europa er avhengige av insektbestøving.
Er statsråden enig i at tap av insekter er en kritisk trussel mot matsikkerhet og naturmangfold i Norge og at vi må gjøre mye mer for å stanse den alvorlige utviklingen?",Une Bastholm,Miljøpartiet De Grønne,2017-11-02,2017-11-08
1252,2017-2018,"Flere helseforetak diskuterer i disse dager hvordan kutt i pasienttilbud for neste år skal fordeles. Det gjelder i høyeste grad også psykisk helsevern. I Helse Bergen må foretaket ut fra budsjettsituasjonen legge ned en avdeling ved Sandviken sykehus og legge ned Jobbfast, Norges eneste helsetilbud for varslere.
Vil statsråden forsvare den pressede situasjonen i psykisk helsevern, og hva vil han gjøre for å ivareta viktige tilbud, som Jobbfast, og hindre nedbygging av psykisk helsevern generelt?",Kjersti Toppe,Senterpartiet,2017-11-02,2017-11-08
1253,2017-2018,"I Dagens Medisin torsdag 26. oktober i år kan vi lese at psykisk helse- og ruspoliklinikker over hele landet sier de taper millioner etter innføring av innsatsstyrt finansiering. Fagfolk advarer mot en praksis der man gjør det som lønner seg for sykehuset, ikke for pasienten.
Hvordan mener statsråden han kan skape pasientens helsetjeneste hvis sykehusene tvinges til å organisere behandlingen på en måte som sikrer inntektene, og ikke på en måte som hjelper pasienter helseministeren har sagt skal løftes spesielt fram?",Ingvild Kjerkol,Arbeiderpartiet,2017-11-01,2017-11-08
1254,2017-2018,"SSB har en meget viktig rolle i det norske samfunnet, blant annet som premissleverandør for beslutninger i politikk og forvaltning. For SSB som institusjon vil det være uheldig om den tillitskrisen byrået nå opplever, ikke raskest mulig får en avklaring, slik at byrået får best mulige forutsetninger for å løse sitt samfunnsoppdrag fremover.
Hva vil statsråden foreta seg overfor SSB, og har statsråden tillit til at dagens SSB-ledelse er den best egnede til å lede SSB ut av den krisen byrået nå befinner seg i?",Sigbjørn Gjelsvik,Senterpartiet,2017-11-01,2017-11-08
1255,2017-2018,"Professor Trond H. Diseth og overlege Stein Førde har gjennom utredninger påvist at undervisningen ved mange skoler skjer etter metoder som gir elevene betydelige belastninger og i sin virkning har fellestrekk med mobbing. De trekker særlig fram den utstrakte bruken av læringsmål og 'selvevaluering' som årsak til at et økende antall elever påføres alvorlige sammensatte fysiske og psykiske plager som også fører til sykehusinnleggelser.
Vil statsråden ta grep for å redusere omfanget av tester som gjør elever syke?",Marit Knutsdatter Strand,Senterpartiet,2017-11-01,2017-11-08
1256,2017-2018,"1. januar 2017 innførte regjeringen innsatsstyrt finansiering for psykisk helsevern. En tydelig forutsetning skulle være at systemet ikke skulle legge føringer for god fagutøvelse. Men vi får allerede rapporter om at finansieringssystemet og kodesystemet i praksis legger hindringer for gode faglige vurderinger. Flere som får hjelp, forteller at systemet gjør hjelpen mindre nyttig.
Hva vil regjeringen gjøre for å sikre et finansieringssystem som støtter god faglig behandling i stedet for å legge hindringer?",Nicholas Wilkinson,Sosialistisk Venstreparti,2017-10-31,2017-11-08
1257,2017-2018,"Ifølge en pressemelding 25. oktober i år ba regjeringen ESA om utsatt svarfrist på den grunngitte uttalelsen om den norske drosjereguleringen for andre gang.
Kan statsråden gi en nærmere beskrivelse av hvilke faktorer som volder så stort hodebry i denne saken at han på nytt ber om utsettelse, og har regjeringen noen som helst plan for å opprettholde et driftssikkert taxitilbud i hele landet som inngår som del av et nasjonalt kollektivtilbud?",Øystein Langholm Hansen,Arbeiderpartiet,2017-10-31,2017-11-08
1258,2017-2018,"Hvilke miljøkrav gjelder for kystruta Bergen-Kirkenes i dag, og hvilke krav mener statsråden det er riktig å legge til grunn i tida framover slik at kysttrafikken også bidrar til å redusere utslipp?",Ingalill Olsen,Arbeiderpartiet,2017-10-30,2017-11-08
1259,2017-2018,"Mannskapsmessen ved Fredriksvern i Stavern har stått nedbrent siden et lynnedslag i 2014. Den ble inntil da benyttet av  Justissektorens kurs- og avdelingssenter. Forsvarsbygg er eier av messen og av området for øvrig.
Akter statsråden å skjære igjennom og restaurere bygget for å sikre framtidig bruk til glede for studentene ved Politihøgskolen, UP og kursdeltakere ved  Justissektorens kurs- og avdelingssenter?",Carl-Erik Grimstad,Venstre,2017-10-27,2017-11-22
1260,2017-2018,"Politiet har hjemmel for å stoppe individer og be om identifikasjon. Slike ID-kontroller rettes vanligvis mot steder hvor politiet av erfaring har kjennskap til at personer uten lovlig opphold befinner seg. I mangel av konkret kjennskap vil det være utseendet som er grunnlaget for hvem politiet kontrollerer. Politiet har fått kritikk for at de vilkårlig kontrollerer personer med mørk hudfarge.
Hvordan vil statsråden sikre at kontrollene ikke er støtende eller diskriminerende?",Petter Eide,Sosialistisk Venstreparti,2017-10-26,2017-11-08
1261,2017-2018,"Nærøyfjord- og Geirangerfjordområdene regnes av UNESCO som de aller vakreste fjordlandskapene og de står på verdensarvlisten. Norge har forpliktet seg til å ta vare på disse områdene. Tross dette: Mer enn halvparten av cruiseskipene som seiler i disse fjordene, er bygget før 2000 og har mangelfull miljøteknisk standard. Bruk av tungolje skjer. Utslipp av kloakk og gråvann skjer også. Luftforurensningen er helsefarlig.
Vil statsråden vurdere å innføre nullutslippssoner i verdensarvfjordene?",Lars Haltbrekken,Sosialistisk Venstreparti,2017-10-26,2017-11-08
1262,2017-2018,"Under debatt i NRK 13. oktober i år kritiserte hovudtillitsvald i Hæren, Pål B. Nygaard, regjeringa sin landmaktproposisjon. Nygaard viste til at regjeringa gjer lite anna enn å flytte rundt på soldatar og materiell. Han meiner det korkje vert tilført nye stillingar eller stridsvogner. I debatten uttala forsvarsministeren at  Nygaard måtte gå tilbake og lese proposisjonen.
Kan statsråden klargjere om regjeringa i Prop. 2 S (2017-2018) foreslår 200 nye stillingar i Hæren, og kor i proposisjonen dette står?",Liv Signe Navarsete,Senterpartiet,2017-10-25,2017-11-22
1263,2017-2018,"Mitt spørsmål går til helse- og omsorgsministeren: 

Før sommeren 2017 skriver statsråden i et svar til Stortinget at ordningen fritt behandlingsvalg skal stimulere den offentlige helsetjenesten til å bli mer effektiv, og ikke er ment å undergrave de offentlige sykehusene. Vel, nå roper tillitsvalgte og ansvarlige fagfolk varsko. I Stavanger Aftenblad 19. oktober beskriver tillitsvalgte ved Stavanger universitetssjukehus og Helse Stavanger hvordan Høyres prestisjeprosjekt fører til at de svake taper kampen om god og tilgjengelig helsehjelp og behandling. Ifølge styreleder i Helse Vest har sykehusene på Vestlandet i 2017 80 mill. kr mindre å rutte med. Stavanger universitetssjukehus har ikke fått midler til å gi mer og bedre behandling til psykisk syke og rusavhengige. Dyre behandlingsplasser uten dokumentert bedre behandlingseffekt i fritt behandlingsvalg-ordningen betales av samme pott som skal dekke hele gruppen av pasienter med rus- og psykiatriske lidelser. Det har fått så omfattende økonomiske konsekvenser at sykehuset nå drøfter hvilken psykiatrisk sengepost de skal legge ned. Dermed har Høyres politikk ført til at pasientgrupper som skulle løftes opp, nå får et dårligere tilbud enn tidligere, og mange frykter en videre nedskalering av det nære offentlige tilbudet i Stavanger-regionen, Høies hjemmeregion. Trange sykehusbudsjett skal altså ifølge statsråden prioritere ideologiske krumspring foran behandling av pasienter, og i dette tilfellet leverer statsråden nærmere på løftene om Høyres helsetjeneste enn pasientens helsetjeneste. Hvilke argumenter mener statsråden rettferdiggjør en videreføring av fritt behandlingsvalg, når vi ser at det svekker den offentlige helsetjenesten og på sikt et likeverdig helsetilbud til alle pasienter?",Ingvild Kjerkol,Arbeiderpartiet,2017-10-25,2017-10-25
1264,2017-2018,"Eg har eit spørsmål til næringsministeren, for i Stortinget den 10. januar 2017 blei det vedteke at regjeringa skulle greie ut ei matkastelov. 60 000 tonn mat blir kasta årleg, og vi har medmenneske som må leggje seg svoltne. Vi har friviljuge som vil vere ein link her, og som vil vere med og betre den situasjonen. Difor sa Stortinget at meir mat skal i magen på dei som treng det, og mindre skal i bosset. No har det gått snart eitt år, og vi har fått tilbake eit statsbudsjett der det endeleg kjem nytt om denne utgreiinga som skulle kome. I framlegget til statsbudsjett står det: «Utgreiinga konkluderer med at det ikkje synest å vere nødvendig med ei matkastelov på det noverande tidspunkt.» 

Eg veit at dette er noko som står i Landbruksbudsjettet, men det er næringsministeren som har ansvaret for daglegvarebransjen. I perioden 2010–2015 har denne bransjen kutta sitt matsvinn med 12 pst., sjølv om målet var det dobbelte, nemleg 25 pst. Det var eit mål dei sa dei kunne klare å nå, men dei klarte det ikkje med dei verkemidla som vi hadde. Bransjeavtale med dei viktige aktørane er vel og bra, men meiner statsråden at ei matkastelov ikkje kunne vore med og betra denne situasjonen? 
",Tore Storehaug,Kristelig Folkeparti,2017-10-25,2017-10-25
1265,2017-2018,"Jeg skjønner at helseministeren forstår at jeg skal stille ham et spørsmål. 

En forskningsgruppe med utspring i SERAF, Senter for rus- og avhengighetsforskning ved Universitetet i Oslo, har skapt internasjonal oppmerksomhet knyttet til en studie av langtidsvirkende injeksjoner av virkemiddelet Naltrekson. Det dreier seg om behandling der all virkning av heroin og andre opioider, i tillegg til alkohol og amfetamin, blokkeres for fire uker av gangen. Jeg vet ikke om «nykter» er et parlamentarisk uttrykk, president, men det er faktisk det de rusavhengige blir ved bruk av langtidsvirkende Naltrekson. Virkemiddelet reduserer trangen til rus og forebygger effektivt overdosefare ved bruk av opiater. Det gjør at familier kan leve tilnærmet normalt, slik rapporter i mediene har vist. Studien er publisert i det anerkjente tidsskriftet JAMA Psychiatry og er den første sitt slag i Vest-Europa. I alt 165 opiatavhengige har deltatt, bl.a. på Sykehuset i Vestfold. Norges forskningsråd og flere helseforetak har finansiert undersøkelsen. 

Jeg er sikker på at statsråden er enig med meg i at studien er svært oppløftende, og at slike prosjekter er viktig å videreføre med tanke på å utvikle og forbedre LAR, legemiddelassistert rehabilitering, for de tyngste opiatavhengige brukerne. 

Vil helseministeren legge til rette for at slike forskningsprosjekter kan videreføres og utvides, og vurderes bruk av Naltrekson i LAR-behandling i den pågående revideringen av de nasjonale retningslinjene? 
",Carl-Erik Grimstad,Venstre,2017-10-25,2017-10-25
1266,2017-2018," I går rapporterte NRK om nok en IT-skandale i helsesektoren. Utenlandske ansatte i et firma i Israel har hatt tilgang til nordmenns private og sensitive pasientinformasjon. 

Folk skal vite at deres private helseopplysninger ikke deles med folk som ikke skal ha tilgang – tenk på den unge jenta som nylig har tatt abort, gutten som fikk behandling etter overgrep, eller damen som lider av kreft og snart skal dø, men ikke vil at alle skal vite det ennå. Men disse IT-arbeiderne i Israel har hatt tilgang til vår pasientinformasjon. 

Dette er ikke første gang. Det er få måneder siden helse- og omsorgsministeren sist måtte svare for manglende sikkerhet for vår personlige informasjon. For bare noen måneder siden fikk vi vite at over 100 IT-ansatte fra Bulgaria, Malaysia og India hadde fått datarettigheter som ga tilgang til de mest intime pasientjournaler til 2,8 millioner nordmenn. 

I brevet til kontrollkomiteen 15. mai 2017 skrev helse- og omsorgsministeren at «kun personell som har lovlig adgang skal ha tilgang til sensitive data». Etter avsløringene i våres regnet vi med at alle hull ville bli tettet umiddelbart. 

Vi trodde dette var under kontroll. Vi trodde helse- og omsorgsministeren hadde kontroll. Kan statsråden nå garantere at ingen uvedkommende lenger har tilgang til våre sensitive personopplysninger?",Nicholas Wilkinson,Sosialistisk Venstreparti,2017-10-25,2017-10-25
1267,2017-2018,"Det er helt utrolig at i Siv Jensens, i Fremskrittspartiets, statsbudsjett er det vanlige folk som ikke kan bo hjemme på grunn av jobb, som får den store skattesmellen på 750 mill. kr, mens de 50 rikeste har fått 1 mrd. kr i skattekutt mens Fremskrittspartiet har styrt. Det er de mange som skal få skatteskjerpelsene, de få som skal få skattekuttene. Det er noe usolidarisk og noe unorsk over å gi store skattekutt til dem som kan velte seg i luksus, mens de som skal bo på brakke, skal få mer skatt og få skatteskjerpelser. 

Dette er jo en del av et mønster. I forrige periode kuttet Fremskrittspartiet massivt i pendlerfradragene til dem som kjører langt til jobb. En vanlig pendler som må pendle sju mil hver dag – det er det mange som må – fikk mindre fradrag, rundt 8 000 kr. 

I fjor sa Erna Solberg at når det er et tøffere arbeidsmarked, er det viktig at folk er villig til å flytte på seg, er villig til å reise langt. Hvorfor er det da sånn at når Fremskrittspartiet skal legge fram sitt budsjett, så er det nettopp de som er villig til å reise, de som er villig til å bo langt borte fra familiene i ukedagene som skal straffes økonomisk – at det er de som skal få mer skatt? Er det politikk for folk flest, eller er det det ikke?",Trygve Slagsvold Vedum,Senterpartiet,2017-10-25,2017-10-25
1268,2017-2018,"Jeg har et spørsmål til finansministeren. 

En av de beste tingene ved Norge er at vi har små forskjeller mellom folk. Vi tar vare på hverandre. 

I veldig mange andre land ser vi det motsatte: økte konflikter, større ulikhet. Det norske samfunnet har ikke kommet av seg selv, det er resultat av ledere som har tatt kloke valg basert på verdier som fellesskap, like muligheter og rettferdighet. 

I statsbudsjettet gjør Fremskrittspartiet og Høyre valg som tar oss i feil retning, og vi ser at mange reagerer: mødre og fedre som er redde for at de ikke lenger skal ha råd til å passe alvorlig syke barn, flomrammede som vantro ser at regjeringen kutter i flom- og rassikring, frivillige organisasjoner som forteller at de har mindre mulighet for å hjelpe kvinner som trenger rettshjelp, sårbare barn og unge og arbeidsløse. 

Av og til må man kutte i budsjetter, men desto viktigere er det at valgene gjøres på de gode verdiene. Fremskrittspartiet og Høyre lar flere tusen arbeidsløse miste dagpengene sine. De som rammes, er de som har tjent minst, de som i utgangspunktet har svakest økonomi. 

Regjeringen viser til seniorforsker Knut Røed når det gjelder at flere kommer i arbeid når dagpengene kuttes. Men til Dagsavisen sier Røed at forslaget «kan føre til at færre kommer i jobb, og at det tar lengre tid før folk kommer i arbeid, fordi de presses over på ordninger lenger borte fra arbeidsmarkedet». Og videre: «Jeg frykter både det negative fordelingsaspektet og at det kan bidra til å svekke arbeidslinjen.» Det svekker fordelingen, og det svekker arbeidslinjen. Hva er da årsaken til at regjeringen tar dagpengene fra flere tusen lavtlønte?",Trond Giske,Arbeiderpartiet,2017-10-25,2017-10-25
1269,2017-2018,"Kveite på Sklinnabanken på Namdalskysten er så full av miljøgifter at det er nedlagt fiskeforbud. Mattilsynet vet ikke hvorfor. Avisutklipp fra tidlig 70-tall viser at disse områdene ble brukt som dumpingplass for europeisk industri.
Hva vil statsråden gjøre for å få oversikt over områder langs norskekysten som er brukt som avfallsplass i tidligere tider, og hva vil bli gjort for å rydde opp?",Lars Haltbrekken,Sosialistisk Venstreparti,2017-10-19,2017-11-08
1270,2017-2018,"Statistisk sentralbyrås tall sier at andelen privatskoler har økt med 51,6 prosent de siste ti årene. Flere privatskoler har blitt opprettet mot vertskommunens vilje. Dette gjør det vanskeligere for lokalpolitikere å planlegge sitt eget skoletilbud.
Hva er det totale elevtallet ved de private barne- og ungdomsskolene, hvor mye har det økt siden endringene av privatskoleloven, og hvor mange av disse har blitt opprettet mot vertskommunens vilje?",Mani Hussaini,Arbeiderpartiet,2017-10-19,2017-10-25
1271,2017-2018,"Per i dag er det ingen havner som tilbyr landstrøm til store cruiseskip. Norge bør ta en lederrolle i dette arbeidet, med stor cruisetrafikk og ambisjoner for en grønn skipsfart og reduserte utslipp av klimagasser og luftforurensning.
Vil regjeringen sørge for at det blir tilstrekkelig støtte fra Enova til å gjennomføre utbygging av landstrøm til alle skip i alle viktige turisthavner?",Arne Nævra,Sosialistisk Venstreparti,2017-10-19,2017-10-25
1272,2017-2018,"Ubåtvraket U-864 utanfor Fedje fekk etablert ei støttefylling som var ferdigstilt juli 2016. Støttefyllinga og havbotnen under ho må setje seg i 18 månader før vidare tiltak kan gjennomførast. I januar 2018 er ein difor klar for vidare tiltak. Regjeringa er pålagt å vurdere to alternative miljøtiltak: heving av last og tildekking av vrak, eller tildekking av vrak. 
Kva er årsaka til at regjeringa har trenert denne viktige saka, og kva miljøtiltak vil bli sett i verk i januar?",Kjersti Toppe,Senterpartiet,2017-10-19,2017-10-25
1273,2017-2018,"I svaret på mitt skriftlig spørsmål om en 11-åring fra Dokka som må vente i Kabul mens asylsaken avklares, svarer statsråden at hun ikke griper inn i enkeltsaker. Spørsmålet handlet imidlertid ikke om rettssaken, men om ivaretakelse av barnets beste i saker hvor staten er den som anker og dermed setter barnets liv på vent.
Hvorfor kan ikke et barn som venter på endelig avklaring, fortsette utdanningen sin i Norge imens, og hva gjør regjeringen for å sikre barnets beste i slike tilfeller?",Une Bastholm,Miljøpartiet De Grønne,2017-10-19,2017-10-25
1274,2017-2018,"Vik fengsel har fått pålegg frå Arbeidstilsynet om å rive ei gamal brakke som vert nytta til kontor og butikk i fengselet, innan 31. desember 2017, då ho ikkje oppfyller HMS-krava og brannforskriftene. Vik kommune har stilt nytt areal til rådvelde, men Kriminalomsorgsdirektoratet vil ha mellombelse løysingar.
Vil statsråden syte for at brakka vert erstatta med nye lokale heller enn å bruke millionar på mellombelse tiltak, og at dette skjer utan at ein reduserer allereie tronge areal til lufting og aktivitetar for dei innsette?",Liv Signe Navarsete,Senterpartiet,2017-10-19,2017-10-25
1275,2017-2018,"I skriftlig spørsmål til statsråden forsøkte jeg å få klarhet i bakgrunnsvurderinger, prosess og mulige alternativer for Svalbard lufthavn. Svaret var ikke fyllestgjørende, så jeg vil gi statsråden ytterligere en mulighet til å svare Stortinget.
Hvorfor har man endret status på Svalbard lufthavn, hvilke analyser av konsekvensene er gjort, hva viser disse analysene, og hva skal til for å opprettholde statusen som internasjonal lufthavn av økonomiske og andre ressurser?",Eirik Sivertsen,Arbeiderpartiet,2017-10-19,2017-10-25
1276,2017-2018,"I statsbudsjett for 2018 ser det ut til at bevilgninger til tiltak for å bedre studenters psykiske helse er flyttet til rusmiddelforebyggende tiltak.
Mener statsråden arbeid med studenters psykiske helse hovedsakelig handler om rusmiddelforebygging?",Julia Wong,Arbeiderpartiet,2017-10-19,2017-10-25
1277,2017-2018,"Regjeringa skriv i statsbudsjettet at løyvinga til Posten er tilstrekkeleg til å dekkje postombering fem dagar i veka. Postkom meiner Posten er underfinansiert med om lag 540 millionar kroner, og at løyvinga såleis ikkje er tilstrekkeleg. Regjeringa halverer òg tilskotet til utbyggjing av breiband.
Meiner statsråden satsinga på post og ekom gjev eit styrka eller svekka kommunikasjonstilbod for folket i heile landet, eller er det slik at ikkje alle skal få delta i informasjonssamfunnet?",Ivar Odnes,Senterpartiet,2017-10-19,2017-10-25
1278,2017-2018,Mener utenriksministeren at regjeringens beslutning om ikke å tiltre FNs forbud mot atomvåpen er forenbart med anmodningsvedtak nr. 623 (26. april 2016) hvor 'Stortinget ber regjeringen arbeide aktivt for en verden fri for atomvåpen [...]'?,Abid Raja,Venstre,2017-10-19,2017-10-25
1279,2017-2018,"God rehabilitering og innhold i soningen forebygger kriminalitet. En viktig del av rehabiliteringen er kontakt med familie og barn. Derfor har vi lenge hatt nærhetsprinsippet som en kjøreregel for hvordan vi som samfunn tilrettelegger soningsforholdene og muliggjør rehabilitering av innsatte i våre fengsler. Soningen skal foregå nærmest mulig den innsattes lokalsamfunn og familie. Dette har vært et godt og viktig prinsipp, som blant annet gjør tilbakeføring til samfunnet og rehabilitering enklere. Noe som igjen minsker risikoen for gjentagende kriminalitet.
Mener statsråden at nærhetsprinsippet ivaretas ved soning i nederlandsk fengsel?",Maria Aasen-Svensrud,Arbeiderpartiet,2017-10-19,2017-10-25
1280,2017-2018,"I filmen Hva vil folk si og NRKs reportasjer om barn fra Norge på koranskoler i Somalia er det blitt vist at utsending av barn til familiens opprinnelsesland er et redskap for sterk sosial kontroll som hindrer god integrering. I rapporten Transnasjonal oppvekst fra Institutt for samfunnsforskning framgår det at et stort antall barn sendes på lengre utenlandsopphold, særlig i Somalia, Irak og Pakistan. 
Hvilke tiltak vil statsråden sette inn for å ta vare på disse barnas rett til en trygg oppvekst i Norge?",Jan Bøhler,Arbeiderpartiet,2017-10-19,2017-10-25
1281,2017-2018,"I går møtte energi- og miljøkomiteen lederen for FNs klimapanel, doktor Hoesung Lee. Det møtet ble en bekreftelse på hvor sentralt arbeidet med karbonfangst og -lagring er for klodens klima. Lykkes vi ikke med CO2-håndtering, vil det bli både langt dyrere og langt vanskeligere å nå målene i Parisavtalen, påpeker doktor Lee. 

Norge har et særlig ansvar på dette feltet. Vår velstand er i stor grad basert på betydelige bidrag til CO2-utslipp til atmosfæren gjennom mange tiår. Dertil har vi i Norge en lang rekke lovende CCS-prosjekter knyttet til så vel prosessindustri som avfallsgjenvinning, som teknologisk sett ligger helt i front. Prosjektene har blitt til gjennom godt offentlig-privat samarbeid. Satsingen er klimapolitisk riktig og dertil industripolitisk fornuftig. Ved å bli verdensledende innen denne teknologien åpner det seg nye muligheter også for norsk næringsliv i framtiden. 

Jeg vil derfor spørre statsministeren om hvordan det kan ha seg at regjeringen i statsbudsjettet kutter 340 mill. kr i støtten nettopp til pågående CCS-prosjekter. Som statsministeren vil ha registrert, har forslaget møtt kraftig kritikk fra mange og svært ulike hold. Fra Bellona til Norsk olje og gass, fra LO til NHO har protestene haglet. Det synes å være ualminnelig bred enighet der ute om at karbonfangst og -lagring fortsatt skal være et viktig satsingsområde for Norge. 

Etter mitt syn legger regjeringen i dette budsjettet opp til at 2018 skal være et hvileskjær i dette viktige arbeidet. Med dette sender regjeringen et negativt signal til markedet og til omverdenen om at den er ikke helt overbevist om at CCS er veien å gå. Men skal vi stoppe oppvarmingen av kloden i tide, er det ingen tid å miste. Så hva er statsministerens begrunnelse for å kutte på dette feltet nettopp nå, når bevisstheten om dramatikken i klimaendringene og betydningen av CO2-håndtering er større enn noensinne?",Espen Barth Eide,Arbeiderpartiet,2017-10-18,2017-10-18
1282,2017-2018,"Jeg vil tilbake til temaet frivillighet, og jeg skal gjøre det med en litt annen inngang. 

I trontalen la jeg merke til at regjeringa brukte et begrep – eller en overskrift – på det: «bærekraftig velferdssamfunn». Mange sier bærekraftig velferdsstat, og det er viktig i seg selv, men for samfunnet som helhet er frivilligheten en veldig viktig del, for det handler om hvordan en skal løse oppgavene, og det handler om hva slags samfunn vi vil ha. Jeg tenker alltid: Et samfunn med en sterk sivil sektor, der mange er frivillige, er et samfunn som er mye bedre enn et samfunn der det ikke er sånn. For det handler om at det er mennesker som bruker fritida si enten på fotballtreninga eller på koret, eller iallfall skaper aktivitet for ungdommene, som er utrolig viktig, eller det er at mennesker bruker tid og krefter på å hjelpe dem som trenger det mest. Begge deler skaper utrolig mye positivt i samfunnet. Jeg tror også det ofte er sånn – hvis en tenker over det selv – at når vi gjør ting som er meningsfullt for andre, gir det mye tilbake, så summa summarum tror jeg en skaper et mye bedre samfunn. Så derfor mener jeg at frivillighet, eller en sterk sivil sektor, faktisk er et mål i seg selv, og skal en skape et bærekraftig velferdssamfunn, er en avhengig av en sterk sivil sektor. 

Derfor er Kristelig Folkeparti så tydelige på at vi ønsker å kjempe for frivilligheten, for ideelle aktører, for kirka, for folkehøyskolene, ja, for alle deler av sivilsamfunnet. 60 pst. av innbyggerne i Norge bruker tid på å jobbe frivillig. Det er fantastisk. Statsministeren snakker om trange budsjetter og at det blir mer krevende. Ofte kan en jo også si at én krone brukt på frivilligheten, gir 10 kr tilbake. 

Så mitt spørsmål er: Når regjeringa bruker begrepet «bærekraftig velferdssamfunn», er statsministeren enig i at vi trenger mer frivillighet, en sterkere sivil sektor – og ikke kutte?",Kjell Ingolf Ropstad,Kristelig Folkeparti,2017-10-18,2017-10-18
1283,2017-2018,"Jeg har spørsmål om følgende til statsministeren: Kunnskap er en nøkkel til omstilling og en nøkkel til vekst. For over 130 år siden, da Venstre vant valg i denne salen med helt flertall, var Norge et av Europas fattigste land, og det viktigste Venstre-prosjektet for å løfte oss opp var en massiv satsing på skole og kunnskap. NRK refererer til et nytt historieverk som kommer nå på denne tida, som analyserer utviklingen av Norge på den tida. 

Nå er Norge et av verdens rikeste land, men står også foran enorme omstillinger og veldig krevende prosesser både i møte med ny teknologi og i møte med en ny og grønnere hverdag. Det som det historieverket løftet fram igjen, var undersøkelsen fra 2005 i Sogn og Fjordane som viste at det er noen fylker som har en kultur som gjør at man klarer å bryte det bildet som alltid gis, om at det er bokhylla til foreldrene som avgjør om barn lykkes i skolen. 

Det er fire ting som gjør at skolen i Sogn og Fjordane lykkes bedre enn andre. 

Det første og viktigste er en grunnleggende respekt for læreren. Det andre er foreldre som støtter elever gjennom skolegangen sjøl om de sjøl ikke har lang skolegang. Det er trygge jenter. Og det er fordelen ved å ha nynorsk. 

Noen politiske formler står seg over tid. Så mitt spørsmål til statsråden er: Er ikke det å satse på skole, kunnskap, respekt for læreren og det å satse på disse kunnskapsdriverne i et samfunn en evig formel som er like aktuell i dag som det den var da Venstre-staten gjaldt? 
",Trine Skei Grande,Venstre,2017-10-18,2017-10-18
1284,2017-2018,"Nå skal vi snakke om familier med alvorlig syke barn. For mens det er sånn at folk med aksjeformuer går gode tider i møte, er det en god del familier med alvorlig syke barn som er bekymret for konsekvensene av omleggingen av pleiepengeordningen. 

Når statsministeren diskuterer dette, pleier hun å være opptatt av de forbedringene som har kommet. Dem er vi også glade for. Det er ikke derfor vi tar denne saken opp igjen. Men vi er bekymret for det dramatiske inntektskuttet som den nye ordningen innebærer, med lavere inntekt etter ett år, og også begrensningen på fem år, som rammer familier som har alvorlig syke barn lenger enn denne grensen. 

I dag har jeg møtt tre mødre som alle har alvorlig syke barn. Midt i tøffe situasjoner og tøffe hverdager står de opp, snakker høyt og tar kampen for at vi skal ha en god pleiepengeordning som sikrer folk trygghet i vanskelige tider, og alle de barna som trenger det. Det er sterke historier. Det er familier som advarer om hva slags håpløs situasjon disse regelendringene vil skape, hvis de blir satt ut i livet. Jeg synes statsministeren skal lytte til dem. 

Vi må ta vare på disse familiene. Vi må sørge for at familier med alvorlig syke barn vet at de har trygghet, at de skal slippe å velge mellom å være der for barna sine når de trenger det eller å kunne betale regningene sine. Det henvises til kommunale ordninger, som veldig ofte ikke er gode nok, og det er også åpenbart at kostnadene fort vil bli store ved å skulle stole på at det offentlige hjelpeapparatet kan gjøre dette istedenfor de som er nærmest barna, nemlig foreldrene. 

Derfor er mine spørsmål til statsministeren: Anerkjenner hun at omleggingen av pleiepengeordningen slår dårlig ut for alvorlig kronisk syke barn, barn som er alvorlig syke over lang tid, eller blir syke flere ganger gjennom oppveksten? Og vil hun vurdere å snu og be Høyre og Fremskrittspartiets stortingsgrupper stemme for SVs forslag om å rette opp disse kuttene?",Audun Lysbakken,Sosialistisk Venstreparti,2017-10-18,2017-10-18
1285,2017-2018,"Vi skal fortsette på samme tematikken. Jeg må si jeg er litt overrasket over at statsministeren bagatelliserer dette temaet. Ja, det er nok småpenger på det store statsbudsjettet, men det har svært store konsekvenser for de organisasjonene som nå blir rammet av kutt. Frivillig sektor kan ikke avløses av statlige tiltak. Frivillig sektor spiller en uvurderlig rolle, staten kan ikke løse alt. Gjennom frivillig sektor får vi tifold ut av de ressursene som settes inn – samhold, og folk jobber gratis for samfunnet, for samfunnsengasjementet. 

På bloggen sin i fjor sommer skrev statsministeren om frivillighet at 

«Frivilligheten er en viktig kraft i Norge. Å gjøre en innsats for andre gir også noe tilbake. Samtidig løfter det samfunnet vårt.» 

Jeg kunne ikke vært mer enig. Men desto mer uforståelig er det jo at en reduserer støtten til så mange organisasjoner. Det gjelder Skogselskapet, Dyrebeskyttelsen, Folkeaksjonen ny rovdyrpolitikk, Hageselskapet, Matsentralen i Oslo, Natur og Ungdom, NOAH, Birøkterlaget, Norges Vel, Bygdeungdomslaget, Norske lakseelver, Norsk Kulturarv, Spire, Ungt Entreprenørskap, 4H, Landsrådet for Norges barne- og ungdomsorganisasjoner, Juridisk rådgivning for kvinner, Jussbuss, Jussformidlingen i Bergen, Jusshjelpa i Nord-Norge, Norsk Forbund for Utviklingshemmede, NOAS, Pro Sentret, Støttesenter mot Incest, Kirkens Bymisjon, Gatejuristen i Stavanger, Tromsø, Bergen, Kristiansand, Trondheim og Innlandet, for å nevne noen. 

Det er jo ikke sånn at dette er store penger i det store statsbudsjettet, men spørsmålet gjenstår fortsatt: Hvorfor var dette nødvendig, og hvilke konsekvenser tror regjeringen at dette vil få for de enkelte organisasjonene og for frivilligheten som sådan? 
",Marit Arnstad,Senterpartiet,2017-10-18,2017-10-18
1286,2017-2018,"Statsbudsjettet som vi så forrige uke, inneholder en rekke smålige kutt, kan vi nå lese. De rammer de svake hardt, men det har svært lite å si for budsjettets balanse. Det kuttes i bevilgningene til organisasjoner som Dyrevernalliansen, Geitmyra matkultursenter og Matsentralen i Oslo. Jeg har besøkt Matsentralen, og det er et sted som får til mye for veldig lite. Det er en type initiativ som støttes av offentlige midler noe og utløser mye privat. De reduserer matsvinn, de sørger for at folk som ikke er i arbeidsmarkedet, får jobb, og de sørger også for at det kommer mat til folk som trenger det. 

Jeg har vært vitne til et underlig skue den siste uken. Stortingsrepresentanter for Høyre og Fremskrittspartiet og til og med regjeringsmedlemmer som har laget budsjettet, er nå ute og avlyser kutt til de organisasjonene som de til sin overraskelse ser har fått kutt, og som de liker. Retretten, Wayback og Matvett skal nå likevel få støtte. Vi får høre at dette er et arbeidsuhell. Jeg er glad for at disse organisasjonene nå kan fortsette å gjøre sitt arbeid, som gjør samfunnet vårt varmere og mer miljøvennlig for en veldig billig penge, hjelper folk med rusproblemer tilbake til arbeid, tidligere straffedømte osv. 

Men listen er lengre, for det er et mønster at det kuttes til organisasjoner som nettopp stiller opp for de svakeste, som Gatejuristen, Juridisk rådgivning for kvinner, JURK, Jussbuss, Kirkens Bymisjon, krisesentrene, Norsk Organisasjon for Asylsøkere og Fri rettshjelp i Oslo. Men nå har altså regjeringsmedlemmer og stortingsrepresentanter fra regjeringspartiene satt oss på sporet: Her handler det om arbeidsuhell. Da er mitt spørsmål: Kan statsministeren avklare om kutt til de organisasjonene jeg her nevnte, også handler om arbeidsuhell? ",Jonas Gahr Støre,Arbeiderpartiet,2017-10-18,2017-10-18
1287,2017-2018,"Vista Analyse har på oppdrag fra regjeringen laget en rapport om samfunnsmessige kostnader av vold og overgrep mot barn. Ut fra sine beregninger utelukker ikke Vista Analyse at vold og overgrep mot barn koster samfunnet nærmere 75 milliarder kroner. Forebygging av vold og overgrep, samt å jobbe for å oppdage dette tidlig for å hjelpe de barna som blir utsatt, vil spare mye lidelse, men også penger. 
Bestrider Helse- og omsorgsdepartementet innholdet i rapporten, eller er statsråden enig i konklusjonene?",Nicholas Wilkinson,Sosialistisk Venstreparti,2017-10-18,2017-10-25
1288,2017-2018,"Foretak som påtar seg ansvarsrett i byggesaker, skal etter endring i byggesaksforskriften ha faglig ledelse med eksamen eller annen bestått prøve. Opparbeidet realkompetanse fjernes som grunnlag for godkjenning. Bestemmelsen gis tilbakevirkende kraft. Blant annet Maskinentreprenørenes Forening mener dette får som konsekvens at mange veletablerte foretak med god kompetanse må legges ned eller innfusjoneres i store foretak.
Vil statsråden vurdere å endre forskriften, bl.a. bestemmelsen om tilbakevirkende kraft?",Sigbjørn Gjelsvik,Senterpartiet,2017-10-16,2017-10-25
1289,2017-2018,"Prosjektet 'Med blikk for barn – kvalitet i barnehagen for barn under 3 år' avdekket store forskjeller i kvalitet mellom barnehagene. Kunnskapsministeren uttalte til NRK 10. oktober at 'Barnehagesektoren har vært preget av at man har bygget kapasitet. Kvaliteten har kommet litt i skyggen av det.' 
På hvilken måte mener statsråden det har vært bygget kapasitet i barnehagene i årene 2013-2017?",Martin Henriksen,Arbeiderpartiet,2017-10-12,2017-10-18
1290,2017-2018,"Norske aviser er allerede i en vanskelig situasjon med sviktende annonseinntekter og opplag.
Hvorfor velger regjeringen å gjøre situasjonen enda vanskeligere ved å kutte i produksjonsstøtten, som for mange redaksjoner er nødvendig for videre drift  og for å klare den digitale overgangen?",Masud Gharahkhani,Arbeiderpartiet,2017-10-12,2017-10-18
1291,2017-2018,"I valgkampen pyntet Høyre seg med løfter om en kompetansereform i arbeidslivet. Det er nødvendig, og Arbeiderpartiet har fremmet forslag om en helhetlig kompetansereform for arbeidslivet. Men så vidt jeg kan se, er det ikke satt av penger til noen kompetansereform i statsbudsjettet for 2018. Det eneste jeg finner, er 25 millioner til en nettside om karriereveiledning.
Finnes Høyres kompetansereform bare på Internett og ikke i budsjettet?",Jette F. Christensen,Arbeiderpartiet,2017-10-12,2017-10-18
1292,2017-2018,"Det er bred enighet om å bruke skattepenger til å stimulere til nyskaping, men statsstøtten skal ikke være konkurransevridende. Ifølge EØS-rettens regler for offentlig statsstøtte skal investeringer skje på markedsvilkår. Innovasjon Norge ga Moods of Norway et risikolån på 5 mill. kroner i januar etter flere år med underskudd. De fikk ikke mer lån i banken, og det var stor usikkerhet om hvorvidt virksomheten ville bli lønnsom igjen. 
Mener statsråden at vi skal bruke offentlige skattepenger på slike, kanskje ulovlige, risikolån?",Ruth Grung,Arbeiderpartiet,2017-10-12,2017-10-18
1293,2017-2018,"Etter at vinneren av arkitektkonkurransen om regjeringskvartalet er kåret, har prosjektet igjen møtt mye kritikk, bl.a. fra byrådet i Oslo og flere stortingsrepresentanter. Det handler om massivt bygningsvolum på lite areal - som har vært tema siden idèforslagene kom i 2015. I tidligere diskusjoner i Stortinget og i media har statsråden vært åpen for fortsatt bruk av R5 og R6 i Akersgata som huser åtte departementer, for slik å redusere bygningsvolumet. 
Når vil statsråden ta stilling til dette, og hvordan vil Stortinget bli involvert?",Jan Bøhler,Arbeiderpartiet,2017-10-12,2017-10-18
1294,2017-2018,"Den nynazistiske organisasjonen Den nordiske motstandsbevegelsen (NMB) har den siste tiden økt sin aktivitet, for eksempel i Østfold. NMB oppfordrer til forfølgelse av etniske minoriteter og LHBT-befolkningen. Dette fører til frykt. Organisasjonens medlemmer har også begått vold i Sverige.
Hvilke tiltak har politiet satt i gang for å motvirke den nynazistiske organiseringen, både generelt i landet, men også konkret i Øst politidistrikt?",Freddy André Øvstegård,Sosialistisk Venstreparti,2017-10-12,2017-10-18
1295,2017-2018,"Ifølge Budstikka 10. oktober 2017 opplever Asker og Bærum legevakt at politiets responstid ved bråk i helgene er blitt dårligere etter sammenslåingen av politidistriktene, og at legevakten har måttet leie inn vektere i helgene for å ivareta sikkerheten for pasienter og ansatte.
Hvilken sammenheng mener statsråden det er mellom den manglende politiberedskapen og politireformen, og hva har statsråden tenkt å foreta seg i denne saken for å sikre at politiets evne til å ivareta sikkerheten ikke blir svekket?",Sigbjørn Gjelsvik,Senterpartiet,2017-10-11,2017-10-18
1296,2017-2018,"Justis- og beredskapsdepartementet har tatt initiativ til og finansiert ein kampanje for å hindre at flyktningar og migrantar legg ut på reise til ingen nytte. Kampanjen viser ein lege som seier til ein person at personalet ved sjukehuset vil nekte han behandling fordi han manglar dokument. 
Vil statsråden ta tydeleg avstand frå innhaldet i denne informasjonsformidlinga, og kva gjer regjeringa for å korrigere det bildet som er skapt av nådelause norske legar som nektar pasientar helsehjelp?",Kjersti Toppe,Senterpartiet,2017-10-11,2017-10-18
1297,2017-2018,"Verden over arrangeres Equal Pay Day for å markere den globale uretten at kvinner tjener mindre enn menn. Hovedorganisasjonen Unio markerer Likelønnsdagen i dag, 18. oktober, som et symbol på at deres medlemmer fra denne datoen og ut året jobber 'gratis' om de sammenligner seg med de mannsdominerte gruppene med like lang utdanning.
Hvilke konkrete grep har den sittende regjering gjennomført for å sikre at lønns- og inntektsgapet mellom menn og kvinner tettes, ut over å vise til arbeidslivets parter?",Nicholas Wilkinson,Sosialistisk Venstreparti,2017-10-10,2017-10-18
1298,2018-2019,"om Abbasi-saken og hva som er myndighetenes praksis når det gjelder å returnere mindreårige til Afghanistan hvis den ansvarlige omsorgspersonen som er med under reisen, må returneres til Norge",Lars Haltbrekken,Sosialistisk Venstreparti,2019-06-17,2019-06-17
1299,2018-2019,"om at presidentskapets flertall, etter anmodning fra regjeringspartienes representanter i transportkomiteen og involvering fra statsministeren, har vedtatt å utsette behandlingen av to bompengesaker fra 5. til 19. juni, slik at de ikke behandles samme dag som FrPs krisemøte finner sted",Sverre Myrli,Arbeiderpartiet,2019-06-04,2019-06-04
1300,2018-2019," Vi skal snakke om  forskjellar, og alle statsrådene som er her i dag, har ei veldig  viktig rolle i å skape eit meir rettferdig samfunn. Det første spørsmålet  mitt går til finansministeren, som i går – og det må vel kunne seiast  å vere ein stor dag for oss på Stortinget – erkjende at forskjellane  i Noreg er for store. Det har vore ei lang reise som har gått over  mange år, der finansministeren har nekta å erkjenne akkurat det  faktumet, at forskjellane faktisk aukar, og at dei er for store.  Men i går skjedde det.

Finansministeren har heilt rett. For berre å kome med nokre fakta rundt den situasjonen vi er i i dag: Dei ti prosentane med størst formue i Noreg i dag eig no godt over halvparten av all formue i Noreg. Den rikaste prosenten eig ein femtedel av all formue. Den rikaste 0,1 pst. eig nesten ein tidel av all formue. Vi ser også den same utviklinga når det gjeld inntekter. Sidan 2013 har dei ti prosent rikaste hushalda fått høgare inntekter, mens resten har blitt ståande omtrent stille. Dei 20 pst. med minst har fått mindre å leve av. Det betyr bl.a. at vi i det siste året har sett at i 130 yrke, som reinhaldar, resepsjonist, grunnskolelærar, elektrikar, har dei fått lågare realløn enn året før, mens direktørar og dei på toppen har fått store aukar.

Regjeringa er innehavar av den tvilsame rekorden i talet på barn som veks opp i familiar med vedvarande låginntekt, og samtidig rekorden i talet på milliardærar i Noreg.

Så med gårsdagen bak oss: Vi ser framover. Finansministeren har innsett at forskjellane er for store. Korleis vil no finansministeren gripe situasjonen? Korleis vil ein redusere konsentrasjonen av makt og rikdom blant dei på toppen?

",Torgeir Knag Fylkesnes,Sosialistisk Venstreparti,2019-05-29,2019-05-29
1301,2018-2019," Mitt spørsmål går til  finansministeren.

I år er det 200 år siden Oslo Børs ble etablert. I forrige måned feiret en 200-årsjubileet med brask og bram i Oslo rådhus, men det kan se ut til å bli en trist utgang på jubileumsåret. Oslo Børs er en viktig nasjonal institusjon som er bygd gjennom generasjoner, som har tjent norsk næringsliv godt, som har bidratt til å sikre kapital for bedrifter rundt forbi i hele vårt langstrakte land. Det at vi har hatt en selvstendig nasjonal børs, har vært et viktig bidrag til at det har vært kort vei mellom børsen og dem som børsen skal tjene. 

Det som nå skjer, er at Oslo Børs er satt i spill, ikke gjennom en bevisst strategi fra børsens eiere, men som følge av et oppkjøpsraid fra et europeisk børskonsern, som bak ryggen på styre og ledelse i børsen har sikret seg aksept fra over halvparten av aksjonærene. Det er til klare advarsler fra den største eieren i børsen, DNB – der staten selv er en stor eier – til klar advarsel fra sparebankene som eiere, til klar advarsel fra KLP og til klare advarsler fra en av regjeringspartienes fremste næringspolitikere fra Vestlandet, Ove Trellevik, som i VG har sagt at norsk næringsliv vil få vanskeligere tilgang til kapital, og at norsk finansnæring vil kunne forvitre over tid.

Hvorfor mener finansministeren det er fornuftig, etter 200 år, at vi ikke lenger skal ha en selvstendig børs i Norge?

",Sigbjørn Gjelsvik,Senterpartiet,2019-05-29,2019-05-29
1302,2018-2019," Jeg har et spørsmål til fiskeriministeren. 

De giftige algeangrepene den siste tiden rammer oppdrettsnæringen og kystsamfunnene i Nordland og deler av Troms hardt. Det er bra at Havforskningsinstituttet, Fiskeridirektoratet og andre deler av forvaltningen har stilt opp med kunnskap for å prøve å redusere skadene. Det er også viktig at de har kommet ut med informasjon om at det trolig ikke er oppdrett i seg selv som er årsaken til algespredningen. 

Algespredningen har store konsekvenser, spesielt for de mange hjørnesteinsbedriftene og ansatte, som frykter for jobbene sine. Flere er nå blitt permittert. Det er viktig å holde på lokale, norskeide aktører og opprettholde mangfoldet i næringen. Det tar opptil tre år å produsere fisk. Mange står i dag i en vanskelig situasjon med hensyn til å sikre aktivitet framover, spesielt på lokale slakterier. Hvilke konkrete forslag til tiltak har ministeren, spesielt rettet inn mot – tenker jeg – de små og mellomstore aktørene, som nå er rammet, slik at de raskt får opp igjen aktiviteten sin?

",Ruth Grung,Arbeiderpartiet,2019-05-29,2019-05-29
1303,2018-2019," Mitt spørsmål går  til finansministeren. 

Hva har bommer noen gang gjort for oss? Vi i Miljøpartiet De Grønne mener det er en helt nødvendig løsning i dagens situasjon, med det akutte behovet for å gjøre luften renere for de tusenvis av menneskene som rammes av høy luftforurensning rundt de store byene. Rundt de store byene har bommene også den egenskapen at de gir oss en sårt tiltrengt oppbygging av kollektivtilbud og løsninger for gående og syklende. 

Samtidig satser regjeringen stort på bommer i resten av landet for å finansiere rådyre veiprosjekter som utvider kapasiteten og legger til rette for mer forurensning, noe som er det motsatte av det vi i Miljøpartiet De Grønne ønsker. Vi er derfor i den ironiske situasjonen at Miljøpartiet De Grønne er det partiet som har stemt imot flest distriktsbommer på Stortinget de siste årene. Med Miljøpartiet De Grønnes bompengepolitikk ville folk flest i distriktene betalt 50 mrd. kr mindre i bompenger, mot de 15 mrd. de f.eks. kunne spart med Fremskrittspartiets politikk. Og dette er før regjeringens siste vedtak om enda flere bommer. 

Mitt spørsmål er: Er statsråden enig i at lavinntektsfamilier i distriktene ville spart mer med Miljøpartiet De Grønnes forslag om 50 mrd. kr mindre i bompenger enn f.eks. Fremskrittspartiets 15 mrd. kr i innsparing?

",Kristoffer Robin Haug,Miljøpartiet De Grønne,2019-05-29,2019-05-29
1304,2018-2019," Mitt spørsmål går til samferdselsministeren. 

24 timer i døgnet, 7 dager i uka, 365 dager i året har taxinæringen en beredskap over hele landet – en beredskap som gir oss alle, i by og bygd, en mulighet til å komme oss til og fra legen, til og fra stasjonen og til og fra fest når vi ikke kan kjøre selv. Men nå går folk som trenger transport, dystre tider i møte. Regjeringa gjør det vanskelig for taxinæringen. Minister Dale står nå i spissen for en liberalisering som vil gi oss en overetablering i byene og mangel på taxier i bygdene. Regjeringspartiene vil på denne måten gi folk et dårligere taxitilbud og samtidig legge ned den beredskapen som taxien utgjør i hele landet. 

Nå vet jeg at minister Dale vil fortelle om den såkalte enerettsmodellen som en løsning på problemene i distriktene. Men denne modellen er en felle for taxinæringen. Enerettsmodellen får betydning for bare 10 pst. av inntektene i næringen. Det vil bli bedre for folk i taxinæringen å stenge kl. 17 enn å inngå en enerettsavtale. Regjeringa har allerede økt avgiftene for taxinæringen betydelig, men det er ikke nok – nå er det faktisk i tillegg foreslått en fordobling av momsen på persontransport. 

Erfaringer fra andre land er at deregulering av markedet ikke fører til at prisene på taxi går ned når det blir en overetablering. Det er bare lønnen til sjåførene som går ned. Si meg: Er det høyreregjeringas mål å knekke ryggen på norsk taxinæring?

",Siv Mossleth,Senterpartiet,2019-05-29,2019-05-29
1305,2018-2019," Jeg gratulerer finansministeren  med dagen og ønsker å stille henne et spørsmål.

Det å bygge infrastruktur, det å føre en klimapolitikk, krever modige beslutninger, og det krever god ledelse. Det har ikke Norge i dag. Vi har stor usikkerhet om en viktig komponent i dette, nemlig synet på hvordan vi skal finansiere det. Fra regjeringen kommer det utspill den ene dagen, som den andre dagen blir skutt ned av andre. I dag i Politisk kvarter hørte vi to representanter for regjeringspartiene være garantister mot hverandres politikk. Finansministeren har varslet et krisemøte om dette i regjeringen. Det er uklart hva som kommer ut av det. Vi har altså en regjering som virker handlingslammet på dette viktige området. 

Arbeiderpartiet har, når det gjelder bompenger, sagt følgende: Vi vil erstatte bompenger med et mer treffsikkert og rettferdig system med veiprising. Vi vil at staten skal ta en større andel av kollektivutbyggingen i de store byene. Vi vil at elbilene gradvis skal begynne å bidra til spleiselaget. Vi ønsker å gjennomgå Nasjonal transportplan for å få kontroll med kostnadene. Og vi vil ha en bedre fordelingspolitikk med pendlerfradrag, og andre utgifter må gå ned for vanlige familier.

Det som skjer nå, er at det blir satt rekord i bompengeinnkrevingen med finansminister og samferdselsminister fra Fremskrittspartiet. I Stortinget kom det i går til behandling tre store veiprosjekter som delvis finansieres med bompenger, på til sammen 15 mrd. kr – foreslått og støttet av Fremskrittspartiet. Vi trenger klarhet i hva regjeringen mener om disse uklare utspillene. Derfor har jeg tre spørsmål, som jeg egentlig ønsker at finansministeren svarer ja eller nei på:

Er det aktuelt for regjeringen å følge Fremskrittspartiets landsmøte og bruke betydelig med penger fra våre barns pensjonsfond for å redusere bompengene? Er det aktuelt for regjeringen å endre elbilfordelene nå, slik finanspolitisk talsperson i Fremskrittspartiet foreslår? Og kunne det være aktuelt, dersom bompenger er viktig, å utrede et system med veiprising som er mer rettferdig og treffsikkert?

",Jonas Gahr Støre,Arbeiderpartiet,2019-05-29,2019-05-29
1306,2018-2019,"I Nordfjordeid uttalte statsministeren til NRK Sogn og Fjordane at kraftsektoren må drivast meir effektivt før ein kan diskutere kraftutjamning. 
Kan statsministeren forklare om den uttala som kom i Nordfjordeid, er ei forklaring og forståing av ordlyden i ny regjeringsplattform dit hen at det skal stillast krav om samanslåing av nettselskap før ein greier ut og innfører utjamning av nettleige?",Ingrid Heggø,Arbeiderpartiet,2019-05-23,2019-05-29
1307,2018-2019,"Under behandlingen av Meld. St. 30 (2015–2016) Fra mottak til arbeidsliv – en effektiv integreringspolitikk vedtok Stortinget i juni 2016 det enstemmige forslaget fra kommunal- og forvaltningskomiteen om at ""Stortinget ber regjeringen utarbeide tydeligere retningslinjer for Nav som sikrer at fellesskapet ikke betaler livsopphold til personer som kan, men ikke vil delta i arbeid eller aktivitet av religiøse eller ideologiske årsaker"". 
Hvordan vurderer statsråden at situasjonen er på dette området i dag, og hvordan arbeider regjeringen med den videre oppfølgingen av vedtaket? ",Jan Bøhler,Arbeiderpartiet,2019-05-23,2019-05-29
1308,2018-2019,"Elverum trafikkstasjon ble åpnet i 2015. 20. mai kom sjokkbeskjeden om at den foreslås nedlagt fra 2021. Skjer det, mister en hel region sitt servicetilbud for kjøretøy og kjøreopplæring. Folk fra Sør-Østerdal får opptil flere timers reisevei til Hamar, selv for enkle ting som fornying av førerkort eller henting av prøveskilt. Mange arbeidsplasser er knyttet til bil, og Norges største trafikksikkerhetssenter ligger i nabokommunen Våler. 
Ser statsråden at det er viktig for Elverum å beholde trafikkstasjonen?",Emilie Mehl,Senterpartiet,2019-05-23,2019-05-29
1309,2018-2019,"I et intervju med VG 7. januar 2017 slo statsminister Erna Solberg fast at hun vil at den lovpålagte plikten til å ta imot kontanter skal fjernes innen 2020, med mål om et kontantløst samfunn innen 2030. 17. mai i år var sentrale deler av Vipps-tjenesten utilgjengelig i en lengre periode, og denne uka melder Norges største bank om omfattende tekniske problemer. 
Ønsker statsministeren fortsatt å fjerne den lovpålagte plikten til å ta imot kontanter innen 2020 og et kontantløst samfunn innen 2030?",Sigbjørn Gjelsvik,Senterpartiet,2019-05-23,2019-05-29
1310,2018-2019,"Hvordan ser statsråden og regjeringen for seg at Viken fylkeskommune skal klare å gi et fullverdig og godt tilbud til fylkets 1,2 millioner innbyggere når utgangspunktet vil være at Viken fylkeskommune starter med å måtte nedskalere budsjettet med ca. en kvart milliard kroner sammenlignet med hva Akershus, Buskerud og Østfold fylkeskommuner i dag har?",Lise Christoffersen,Arbeiderpartiet,2019-05-23,2019-05-29
1311,2018-2019,"Det gjennomføres nå sedimentanalyser ved verftene. I noen fylker er det lagt opp til smidige og konstruktive prosesser, men i mitt hjemfylke blir verftene hardt rammet av hvordan dette er lagt opp av Fylkesmannen. Det er risiko for at flere verft vil få store problemer med å håndtere utgiftene. 
Mener statsråden det er akseptabelt at verftnæringen i enkelte fylker, som i Møre og Romsdal, blir påført uhåndterbare kostnader i denne prosessen, når det har vist seg at andre fylker legger opp til en helt annen gjennomføring?",Geir Inge Lien,Senterpartiet,2019-05-23,2019-05-29
1312,2018-2019,"Fra tilbydere av LNG i Norge blir det hevdet at det nederlandskeide selskapet Barents Naturgass siden 2007 har hatt en eksklusiv avtale med Equinor for uttak av LNG fra Melkøya. De får kjøpe 100 pst. av Equinors kapasitet for lasting på tankbil til en meget fordelaktig pris. Dette har hindret fri konkurranse og stoppet andre aktører fra å etablere seg i nord. 
Ser statsråden at det er etablert en monopolsituasjon, og kan statsråden bidra til å skape et velfungerende marked basert på like konkurransebetingelser?",Åsunn Lyngedal,Arbeiderpartiet,2019-05-23,2019-05-29
1313,2018-2019," Spørsmålet mitt går til samfunnssikkerhetsministeren.

Jeg mener at vi i arbeidet med beredskap må være mer opptatt av beskyttelse av sivilbefolkningen, for vi vet at trusselbildet er endret, at vi har visse stater, terrororganisasjoner osv. som retter sine våpen og trusler mot sivilbefolkningen for å skape panikk og lidelser som gjør at statene rammes, faller sammen. Våpnene det er snakk om, er kjemiske våpen, giftgass, biologiske våpen, kjernefysiske våpen m.m. De tiltakene vi har hatt for å beskytte sivilbefolkningen mot dette, har vært tilfluktsrom, sirener osv. Det ble bekreftet senest i forbindelse med sivilbeskyttelsesloven, som ble behandlet på Stortinget i 2010.

Men da det kom en konseptutredning om tilfluktsrom fra Direktoratet for samfunnssikkerhet og beredskap, DSB, som ble overlevert til regjeringen i juni 2016, altså for snart tre år siden, viste det seg at situasjonen når det gjelder landets tilfluktsrom, er svært illevarslende. De aller fleste av de private som driver eller skulle drive tilfluktsrom, vet ikke om at de har ansvar for det.

Jeg tok opp dette med tidligere statsråd Per-Willy Amundsen forsommeren 2017, og jeg tok det opp med Tor Mikkel Wara for et år siden her i Stortinget. Hver gang har jeg fått svært uklare svar på hva regjeringen gjør for å følge opp den tre år gamle veldig alvorlige rapporten.

Så mitt spørsmål til den nye samfunnssikkerhetsministeren er: Hva gjør regjeringen for å følge opp den veldig urovekkende konseptutredningen om tilfluktsrom fra våren 2016?

",Jan Bøhler,Arbeiderpartiet,2019-05-22,2019-05-22
1314,2018-2019," Mitt spørsmål går til helseministeren.

Over heile landet vert det i desse dagar planlagt kutt i viktige pasienttilbod i helsevesenet, som i Møre og Romsdal. Fødeavdelingar skal leggjast ned, det skal kuttast i liggjetid, ambulansar og rehabiliteringstilbod forsvinn for at helseføretaket skal spara pengar. Samtidig viser ein dokumentar på NRK, i Brennpunkt, at helsevesenet brukar store ressursar på behandlingar som i beste fall er unødvendige, og som i verste fall er skadelege. Undersøkingar som Legeforeningen har gjort, viser at ni av ti legar meiner at det føregår overbehandling og overdiagnostisering i norsk helsevesen. Dette er eit veldig stort problem, både for pasientsikkerheita og for rettferdig prioritering av helseressursane våre. Måten helsevesenet er finansiert på, med stykkpris og takstar, er ein sterk drivar for nettopp dette med overdiagnostisering og overbehandling.

Ifølgje NRK fekk ein barnelege i Arendal 14 mill. kr i refusjon i fjor, og NRK har dokumentert at denne avtalespesialisten har utført astmatestar, gjeve allergivaksinar og føreskrive astmalegemiddel til barn som ikkje treng det. At det er NRK som må dokumentera og setja søkjelyset på slike saker, vitnar om at tilsynsmyndigheitene og helseføretaka ikkje har kontroll.

Overbehandling kostar det norske samfunnet dyrt, og det er pengar det er stort behov for elles i helsetenesta, men det viktigaste er at det er til skade for norske pasientar.

Norheim-utvalet meinte at det er behov for meir kunnskap om finansieringsordningane – om dei påverkar spesialistar og allmennlegar i deira tilvisingspraksis og prioritering. Dette er noko som regjeringa ikkje har følgt opp.

Spørsmålet er kva regjeringa gjer for å hindra at finansieringsordninga fører til overbehandling og feilbehandling, og kva regjeringa vil gjera for å bøta på den manglande kontrollen med pengebruken.

",Kjersti Toppe,Senterpartiet,2019-05-22,2019-05-22
1315,2018-2019," Mitt spørsmål går  til Astrup, så helseministeren kan ta seg pause, og digitaliseringsministeren  kan komme opp.

Det er mange av oss som har vært spente på hva det vil si å få en digitaliseringsminister. De mest pessimistiske har kanskje fryktet at digitaliseringsministeren blir regjeringas nye sjaman, med mye store ord og lovnader, men lite konkrete resultater. De mer optimistiske har håpet at den nye statsråden blir en pioner som vil gi nye politiske svar på utfordringene som digitaliseringen gir oss. Derfor har jeg med stor interesse fulgt den debatten som nå har gått om eierskap til data. Ut fra svarene til statsråden så langt, ligger han per nå nærmere sjaman enn pioner, men han skal nå få en anledning til å endre dette.

Utviklingen innen kunstig intelligens og stordata går raskt og gir enorme muligheter til å skape et bedre samfunn og nye næringer. Mulighetene for Norge er enorme. Vi er godt posisjonert. Men det krever at vi politisk setter de rette rammene. Vi ser nå at resten av verden setter fart, og fortrinnene våre her i Norge risikerer å gå ut på dato. 

Vi har dårlig tid. Vi ser allerede at politikken er seint ute, og at skyggesidene vokser seg større. Makt konsentreres hos de få, mektige globale teknologigigantene som Facebook, Google og Amazon, og i ytterste konsekvens flyttes nå makten over samfunnsutviklingen vekk fra demokratiet og over til noen få.

Så mitt spørsmål til digitaliseringsministeren er: Hvilken strategi har statsråden for å sikre at norske data, både i offentlig eierskap og det som eies av hver enkelt av oss, ikke kun brukes til å styrke de internasjonale teknologigigantenes makt, men også kan brukes til å skape nytt næringsliv i Norge, sånn at vi klarer å sikre at fellesskapet får ta sin del av verdiskapingen som digitaliseringen fører med seg?

",Torstein Tvedt Solberg,Arbeiderpartiet,2019-05-22,2019-05-22
1316,2018-2019," Bunadsgeriljaen vokser for  hver dag som går. De er nå over 85 000 på Facebook og har spredt  seg fra Nordmøre til Helgeland og til hele Norges land. 

På Nordmøre risikerer kvinner nå opptil tre timers reisevei om fødeavdelingen i Kristiansund legges ned. Disse kvinnene har forskningen på sin side. Ifølge fødselslege og forsker Hilde Engjom er det ikke primært størrelsen på avdelingen som avgjør hvordan det går med mor og barn, men avstanden. Ved ikke-planlagte fødsler utenfor institusjon er det tre ganger høyere risiko for at barnet dør. 

Dette er harde fakta. Det bør være en tankevekker for politikere fra samtlige partier. Men da vi sist uke behandlet forslag i Stortinget som kunne hindre nedleggelsen av fødeavdelingen i Kristiansund, stemte regjeringspartiene ned disse forslagene. Dagen derpå vedtok styret i Helse Møre og Romsdal å utsette nedleggelsen av fødeavdelingen i byen. Det tror jeg vi primært skal gi bunadsgeriljaen honnør for, som vant det første slaget, men usikkerheten er fortsatt veldig stor. Både befolkningen på Nordmøre og de ansatte på sykehuset fortjener å få et klart svar på hva som vil skje med fødeavdelingen i framtiden, og det er Bent Høie som har det politiske ansvaret for helsetilbudet. 

Jeg vil derfor be om å få et klart svar fra statsråden på om denne avdelingen vil bli nedlagt om ett år, to år, eller om den vil leve videre helt fram til et nytt sykehus står klart, som er det klare kravet fra dem som engasjerer seg for fødetilbudet på Nordmøre.

",Bjørnar Moxnes,Rødt,2019-05-22,2019-05-22
1317,2018-2019," Mitt spørsmål går til  helseministeren. 

I året som har gått, har vi først sett et barselopprør og så et fødselsopprør. Kvinner over hele landet, leger og jordmødre peker alle på det samme: Vi har ikke den fødsels- og barselomsorgen som vi forventer og fortjener i Norge. 

I dag varsler foretakstillitsvalgt for Jordmorforeningen på Oslo universitetssykehus om at barnepleiere og jordmødre beskriver situasjonen på de store fødeavdelingene, som Ullevål, som uforsvarlig. Det er alvorlig når fagpersoner selv sier at de er langt fra å fylle retningslinjene i kvalitetsforskriften for fødsler. Fødeavdelinger over hele landet har store krav til innstramming, og bemanningen svekkes. I Bergen har situasjonen vært så prekær at ansatte har meldt det inn både til Helsetilsynet og til Arbeidstilsynet. På St. Olavs hospital i Trondheim ligger barselkvinner på gangen etter at det i fjor høst ble lagt ned sju barselsenger. 

Alt dette er altså før sommersesongen setter inn – og det fødes fortsatt flere barn på sommeren. Det er ikke første gang det er nyheter om at fødeavdelingene er underbemannet på sommeren. De samme nyhetene så vi i fjor. Dette er kjent kunnskap. Vi ser nå også tilfeller hvor jordmødre søker seg bort på grunn av arbeidspresset. I Bergen er det ikke ansatt nok jordmødre før sommeren.

Vil statsråden gjøre noe for å sikre en grunnbemanning som sikrer at vi klarer å følge opp statens egne retningslinjer? Og hvilke tiltak planlegger statsråden å sette inn nå før sommersesongen begynner for fullt?

",Kari Elisabeth Kaski,Sosialistisk Venstreparti,2019-05-22,2019-05-22
1318,2018-2019," Mitt spørsmål går til  beredskapsministeren.

Regjeringen har styrt mot en alvorlig sentralisering av politiet gjennom politireformen. Nye tall fra SSB viser at nesten halvparten av landets kommuner har fått færre politifolk de siste tre årene, og i 180 kommuner er det ikke en eneste politimann eller politikvinne. Dette har fått katastrofale konsekvenser for den nasjonale beredskapen. Responstiden til politiet øker, noe som er stikk i strid med alle regjeringens lovord om synlighet, tilstedeværelse og tilgjengelighet.

Politiet har fått en høyere terskel for å rykke ut, og når politiet ikke kommer fram, er det stadig oftere brannvesenet som er først på stedet. I 2018 kom faktisk brannvesenet først til stedet ved alvorlige hendelser i over halvparten av alle utrykninger, og også ambulansene kommer først mye oftere enn politiet.

Når det er snakk om alvorlige og farlige situasjoner med pågående livstruende vold, skal brannvesenet vurdere om de skal gripe inn, selv om det er snakk om f.eks. et pågående knivangrep og en uoversiktlig situasjon. Men brannvesenet har ikke politiutdanning – dette er ikke deres jobb. Likevel møter de forventninger fra alle hold om at de skal gjøre politiets oppgaver når politiet ikke når fram.

Når vi nå ser en stadig økende tendens til at det lokale brannvesenet kommer først til situasjoner der politiet skulle ha vært, og der politiet har ansvaret, vil jeg spørre statsråden: Hvem er det som har ansvaret hvis brannvesenet ikke griper inn i en livstruende situasjon? Og hvem er det som har ansvaret hvis brannvesenet griper inn, og det går galt?

",Emilie Mehl,Senterpartiet,2019-05-22,2019-05-22
1319,2018-2019," Mitt spørsmål går til helseminister  Bent Høie.

Mandag i denne uken sendte alle ordførerne i Troms brev til helseministeren fordi ambulansetjenesten i deres område er under sterkt press. Bilambulansebaser legges ned, mens oppdragsmengden går opp. Beredskap svekkes ved at man kutter i antall ambulanser, og dette skjer ikke bare i den nordlige landsdelen, men i flere distrikter, i Trøndelag og på Vestlandet.

Når det gjelder ambulansetjenesten: Dette handler om trygghet i hverdagen for folk, og at man vet at man kan få hjelp av en tjeneste med høy kvalitet. For Arbeiderpartiet er det viktig at det ikke skal være bostedsadresse og trang sykehusøkonomi som avgjør om en mottar livreddende hjelp eller ikke. Vi mener at både sykehusene og kommunene trenger mer penger, og en styrking av den kommunale legevakten og den kommunale utrykningstjenesten er helt nødvendig, men det blir aldri et alternativ til en akuttmedisinsk spesialisthelsetjeneste når sekundene teller. I mange kommuner er det den kommunale brann- og redningstjenesten som er først på stedet når noen trenger akutt helsehjelp.

Mitt spørsmål til statsråden er: Hvordan sikrer han den akuttmedisinske beredskapen på en måte som gjør at den lokale brann- og redningstjenesten ikke blir stående igjen med helsetjenestens ansvar?

",Ingvild Kjerkol,Arbeiderpartiet,2019-05-22,2019-05-22
1320,2018-2019,"Da saken om pensjon fra første krone ble behandlet i månedsskiftet januar/februar i 2019, vedtok stortingsflertallet følgende: ""Stortinget ber regjeringen sette ned et partssammensatt utvalg for å vurdere pensjon fra første krone.""
Hva er mandatet til utvalget, og hvem sitter i utvalget?",Rigmor Aasrud,Arbeiderpartiet,2019-05-22,2019-05-29
1321,2018-2019,"Regjeringa kutter 180 mill. kroner til rassikring av veier i revidert nasjonalbudsjett, selv om Statens vegvesen står klare med nye prosjekt. Sia 2011 har rassikring av E16 Kvamskleiva hatt førsteprioritet i Region øst. 10. mai raste stein større enn bilhjul ut i veien på strekningen. 13. mai aksjonerte barneforeldre mot skoleskyssen som passerer hver ukedag. 
Må liv gå tapt før regjeringa vil prioritere rassikring, eller forstår ikke statsråden frykten lokalbefolkningen har for liv og helse når de må passere Kvamskleiva?",Marit Knutsdatter Strand,Senterpartiet,2019-05-21,2019-05-29
1322,2018-2019,"I en sak publisert i Dagbladet 21. mai kommer det for første gang på fem år frem tall over årsverk i politi- og lensmannsetaten på kommunenivå fra Statistisk sentralbyrå (SSB). De viser en stor intern sentralisering.
Hvordan mener statsråden SSB sin statistikk samsvarer med nærpolitireformens mål om likeverdige polititjenester uansett hvor man bor, og nærpolitiprinsippet?",Lene Vågslid,Arbeiderpartiet,2019-05-21,2019-05-29
1323,2018-2019,"Styret ved Nord universitet har vedtatt å sende rektors forslag om ny studiestedsstruktur på høring med høringsfrist 15. juni. Et moment i debatten er søkningen til de ulike studiestedene. Vi er gjort kjent med at man på fakultetsnivå, på tross av god søkning, planlegger for nullopptak for flere studier, blant annet i Steinkjer. 
Kan statsråden bekrefte dette, og hva mener hun i så fall om at det planlegges for en slik de facto avvikling av studietilbud midt under en høring hun selv har sagt blir avgjørende viktig?",Marit Arnstad,Senterpartiet,2019-05-21,2019-05-29
1324,2018-2019,"Barneombudet mener staten må ta større ansvar for barnevernet. Assisterende riksadvokat peker på at mye av den kriminaliteten vi ser hos ungdom, kunne vært unngått dersom forebyggingen hadde vært bedre. Regjeringen lytter ikke til Barneombudet og andre rapporter om svikt i barnevernet. Hver dag er det barn i barnevernet som ikke får hjelpen de trenger. Så å si alle aktørene sier de trenger flere ansatte i det kommunale barnevernet. 
Når statsråden nå sier nei til flere øremerka stillinger, hvordan vil han da hjelpe barna?",Odd Omland,Arbeiderpartiet,2019-05-21,2019-05-29
1325,2018-2019,"Nye læreplaner i alle fag gjennom fagfornyelsen vil kreve en raskere utskifting av læremidlene enn normalt. Ved innføringen av Kunnskapsløftet ble det bevilget 400 mill. kroner til kommunene over tre år i kompensasjon for merutgifter i forbindelse med utskifting av læremidler. Regjeringen har i kommuneproposisjonen ikke bevilget midler for å sikre en raskere utskifting av læremidler. 
Når mener statsråden lærere og elever kan forvente at de får benytte oppdaterte læremidler som er tilpasset fagfornyelsen?",Torstein Tvedt Solberg,Arbeiderpartiet,2019-05-16,2019-05-29
1326,2018-2019,"I statsbudsjettet fikk ansatte i jernbanen en real skattebombe i fanget fra statsråden. Fribilletten skulle nå skattlegges. Nå kommer nok en kalddusj. På grunn av regjeringens jernbanereform får tidligere NSB-ansatte i selskaper som Bane NOR og Baneservice nå beskjed om at de ikke får rabatten i skatteberegningen på 8 000 kroner som andre ansatte får. De skattes plutselig svært hardt for en rettighet de har hatt i hele sitt yrkesliv. 
Vil statsråden rette opp i denne urimeligheten?",Sigbjørn Gjelsvik,Senterpartiet,2019-05-16,2019-05-22
1327,2018-2019,"I et vedtak i Stortinget 29. mai 2018 ble regjeringen bedt om å ""gjøre tilsyn med og åpenhet om opplegget i koranskoler og andre trossamfunns skoler til en del av betingelsene for å få statsstøtte. Viktige faktorer her bør være bruk av norsk språk og at man ikke fremmer ekstreme holdninger og kjønnssegregering fra barnsben av."" Dette er et viktig spørsmål som betyr mye for om vi skal lykkes med integreringen blant barn og unge og bygge opp felles oppvekstmiljøer i årene framover. 
Hva har regjeringen gjort for å følge opp vedtaket til nå, og hva vil man gjøre framover?",Jan Bøhler,Arbeiderpartiet,2019-05-16,2019-05-22
1328,2018-2019,Hvorfor har ikke regjeringen satt av nødvendige midler til det nye museet for vikingskipene og vikingtidssamlingene i revidert nasjonalbudsjett?,Åslaug Sem-Jacobsen,Senterpartiet,2019-05-16,2019-05-22
1329,2018-2019,Hva er statsrådens mening om lekkasjer fra statsbudsjettet?,Nils Kristen Sandtrøen,Arbeiderpartiet,2019-05-16,2019-05-22
1330,2018-2019," Mitt spørsmål går også til  klima- og miljøministeren.

2019 framstår som et år som blir svært viktig i internasjonalt klimaarbeid. Det er en økende erkjennelse av at vi lever i en klimakrisetid. Vi har streikende skoleungdommer verden rundt. Vi har fått 1,5-gradersrapporten, som viser den store forskjellen på 1,5 og 2 grader, og som viser kanskje særlig hvor viktig det er å handle nå. Vi har også ny innsikt i utfordringene knyttet til biodiversitet og artsmangfold. Alt dette vet jeg at også statsråden – i likhet med meg og mange andre her – er veldig opptatt av og bekymret for.

Det vi må ta innover oss, er at valg vi tar akkurat nå, kommer til å kaste skygger over all framtid. Derfor er våre politiske valg i disse dager så viktige. I desember har vi COP25 i Chile. Før det har FNs generalsekretær, António Guterres, innkalt til det som er nærmest et krisemøte om klima i New York i forbindelse med FNs generalforsamling. Han går langt i nærmest å trygle land om å komme med sterke nasjonale mål. 

Jeg anerkjenner med glede at man i Granavolden-plattformen sier at man vil arbeide for å løfte EUs samlede klimamål til 55 pst., og støtter det. Men vi legger merke til at en rekke EU-land går lenger enn dette. Sverige: 63 pst., Storbritannia sier allerede nå 57 pst., Tyskland: 55 pst., osv. Spania, Portugal – en rekke EU-land har nå tatt en enda sterkere rolle og sier at det er viktig å løfte plattformen, men at man kan gå lenger.

Vil statsråden ta initiativ til at Norge allerede i september melder inn sterkere nasjonale mål, som går utover det EU på det tidspunktet ville ha blitt enig om, eller vil vi vente på at vi får med oss Polen og alle andre og først deretter stille krav som går utover dem vi hadde nå, altså utad og offisielt? Jeg snakker ikke nå om regjeringsplattformen, men innmeldt til det internasjonale samfunnet.

",Espen Barth Eide,Arbeiderpartiet,2019-05-15,2019-05-15
1331,2018-2019," og å lagre den. Et aktivt  skogbruk er derfor avgjørende for bruk av tre i bygninger, som råstoff for  å erstatte plast, som biodrivstoff for transportsektoren og mye,  mye annet. 

I dag vokser den norske skogen fortere enn det vi klarer å hogge. Det betyr at landet vårt sakte, men sikkert gror igjen. Noen steder er det greit, andre steder går det på bekostning av kulturlandskap og dyrkede områder. Det er rett og slett mye kjerrvekst rundt omkring. 

Regjeringen legger opp til at skogen og all arealbruk skal være en del av klimaavtalen med EU. Kraftig forsinket leverte regjeringen i februar Norges plan for bruk av skog til EU. Målet med planen er å hogge mer skog i framtiden enn det vi gjør i dag, noe det også er rom for. Helt konkret er målet at vi i perioden 2021–2030 skal kunne ta ut om lag 16 millioner kubikk årlig. Det er godt over det vi hogger ut i dag. Fordi vi i tillegg eksporterer en stor del av trevirket, er det også et stort rom for å utvikle norsk treindustri og -næring videre – bra for klimaet, bra for norsk verdiskaping og ikke minst for framtidige, grønne arbeidsplasser.

I begynnelsen av mai kom nyheten om at Europakommisjonens ekspertgruppe enstemmig avviste både Sveriges og Finlands opplegg for hogst. Sveriges og Finlands opplegg har vært forbilder for Norges innmeldte mål, fordi alle landene har mye skog og historie – og en industri basert på bruken av skogens fornybare ressurser. For Norges del er det ESA, overvåkningsorganet til EFTA, som skal vurdere og godkjenne målet. 

Spørsmålet til klima- og miljøministeren er om også Norge risikerer å få avvist sitt mål.

",Ole André Myhrvold,Senterpartiet,2019-05-15,2019-05-15
1332,2018-2019," Mitt spørsmål går til næringsministeren.

Reiselivet er en fantastisk framtidsnæring med et enormt potensial som ennå ikke er tatt ut. Det er sånn at vi er nødt til å klare å ta ut det potensialet, men skal vi klare det, trenger vi politisk lederskap. Da kan vi ikke fortsette sånn som i dag, hvor utviklingen skjer stykkevis, delt og rimelig tilfeldig. Det er nå to år siden det ble lagt fram en melding om reiseliv. Det var en fin beskrivelse, men siden har veldig lite skjedd fra regjeringens side. I år er det over 160 000 årsverk i reiselivet, og det er på tide at denne næringen også blir tatt på alvor, for dette er en av de næringene vi skal leve av i framtiden. Næringen har store voksesmerter og fortjener og trenger å bli tatt seriøst, på linje med andre næringer.

Problemet med at man har mangel på et politisk nasjonalt lederskap, er at vi ikke har noen helhetlige politiske målsettinger eller planer for næringen, og det er i veldig stor grad opp til den enkelte kommune hvordan man utvikler reiselivet. Det gjør at det hele tidvis blir litt tilfeldig. Lokalt tar man lederskap, regionalt tar man lederskap, sentralt gjør man ikke det. Dette er en næring som består av veldig mange sårbare, små aktører, og man mangler mye infrastruktur. 

Virke Reiseliv har også etterlyst en handlingsplan for utvikling av Norge som reiselivsnasjon, hvordan man skal sikre bærekraftig utvikling og øke verdiskapningen. Arbeiderpartiet mener at vi trenger konkrete planer og tiltak, og vi trenger en minister som tar ansvaret sitt som turist- og reiselivsminister. 

Så spørsmålet mitt til ministeren blir: Hvilke konkrete virkemidler og tiltak vil han iverksette for å sikre en bærekraftig og god utvikling av reiselivsnæringen?

",Cecilie Myrseth,Arbeiderpartiet,2019-05-15,2019-05-15
1333,2018-2019," Elvestuen kaller seg for den  grønne næringsministeren, og i går skrøt han av at det var nær en  halv milliard ekstra til klima og miljø i revidert budsjett. Hvis  det gjør Elvestuen til en grønn næringsminister, må nok Torbjørn  Røe Isaksen kalles for oljelobbyens næringsminister. Han henter  ut over fire ganger mer enn Elvestuen i budsjettet – bare til olje- og  gassutvinning kommer det to nye milliarder.

Ifølge FN har vi 11 år på oss på å kutte utslippene med mellom 40 og 50 pst. Det er vanskelig å forstå regjeringens politikk på en annen måte enn at de gambler på at man mislykkes med å nå målene, sånn at oljeutvinningen er lønnsom i både 2030, 2040 – ja, helt fram til 2070. For hvis klimapolitikken lykkes, vil det ikke være marked for fossilt drivstoff i framtiden, og dermed ikke lønnsomt å produsere olje som vi gjør i dag. Dette kan føre til at vi får en markedsstyrt krasjlanding av olje- og gassnæringen, som vi fikk en forsmak på i 2014, da mange mistet jobben i olje og gass.

Det som trengs, er en helhetlig plan for å bygge industri landet rundt som sikrer at folk som i dag bidrar med store verdier gjennom olje og gass og leverandørindustrien, ikke må betale regningen for en omstilling av norsk petroleumsrettet industri. Vi må ta i bruk kompetansen hos dem som i dag jobber i olje- og gassnæringen, til å bygge nye næringer. 

Mitt spørsmål er: Hva vil den selverklært grønne næringsministeren gjøre for å sørge for at det bygges en grønn industri i et så stort tempo og omfang at vi kan trappe ned dagens olje- og gassindustri uten at folk omstilles til ledighet, og slik at vi også når klimamålene vi har satt oss?

",Bjørnar Moxnes,Rødt,2019-05-15,2019-05-15
1334,2018-2019," Mitt spørsmål går også  til klima- og miljøministeren.

Klimakrisen krever at verden gjennomgår store omstillinger i årene framover, også her i Norge. Fra å være et land som henter store inntekter fra utvinning av fossil energi, må vi bli et land som henter våre inntekter på en forsvarlig bruk av de fornybare ressursene. Omstillingen må skje innenfor naturens tålegrenser og på en rettferdig måte som gjør at den skaper aksept og oppslutning i det brede lag av folket. Det Norge nå trenger, er en grønn ny deal. 

Parisavtalen brakte verden et stort skritt framover i kampen mot klimatrusselen, men det kommer ikke uten konsekvenser å oppfylle avtalen. Når verden skal frigjøre seg fra fossil energi, blir også norsk olje og gass mindre verdt. Dette er en type risiko, en klimarisiko, som rammer Norge og andre store produsenter av fossil energi. Før jul kom klimarisikoutvalget med sin rapport, og der foreslår de hva Norge må gjøre for å være forberedt på den omstillingen vi skal gjennom.

Et av forslagene var å sørge for at oljeselskapene viser oss hvilken klimarisiko vi tar i forbindelse med nye oljeinvesteringer. Derfor er mitt spørsmål til klima- og miljøministeren: Vil regjeringen sørge for at alle planer om utbygging og drift på norsk sokkel inkluderer en vurdering av klimarisikoen ved den investeringen, før beslutningen tas?

",Lars Haltbrekken,Sosialistisk Venstreparti,2019-05-15,2019-05-15
1335,2018-2019," Mitt spørsmål går til klima-  og miljøministeren.

I går kunne vi lese i Nationen at statsråden ønsker å halvere antall rovviltnemnder. De regionale rovviltnemndene har flere ganger skapt hodebry for regjeringen, fordi de på en profesjonell og systematisk måte har fulgt opp Stortingets vedtak om hvordan rovdyrartene skal forvaltes. De bringer også viktig lokal kompetanse inn i norsk rovviltforvaltning.

Det samme kan ikke akkurat sies om regjeringen. Og det må bare konstateres at når rovviltpolitikken har fjernet seg fra det Stortinget har vedtatt, skyldes det at regjeringen ikke respekterer Stortingets klare bestillinger.

Nå ser det imidlertid ut som om klimaministeren har funnet svaret på dette problemet, nemlig færre nemnder – ja, nærmere bestemt en halvering av antall nemnder. Kanskje man tenker at dette vil føre til mindre bråk og mindre oppmerksomhet rundt regjeringens overprøving av demokratisk fattede vedtak. Det blir i alle fall langt færre medlemmer å være uenig med.

Rovviltnemndene var en del av rovviltforliket i 2011, og hele systemet skal sikre lokal og regional forvaltning. At regjeringen nå åpenbart arbeider med en så omfattende endring som å halvere antall rovviltnemnder, er helt i strid med rovviltforlikene. 

Med forslaget som nå presenteres, blir det færre nemnder, færre medlemmer og større geografiske områder å forvalte. At dette skal representere en forbedring, er vanskelig å se.

Spørsmålet er om statsråden egentlig vil de lokale rovviltnemndene til livs. Da hadde det nok vært enklere for statsråden å føre en politikk i tråd med Venstres program og med Høyre og Fremskrittspartiet som baksetepassasjerer.

Dette forslaget betyr store endringer i de regionale rovviltforvaltningene og er et tydelig brudd på Stortingets vedtatte politikk. Når tenker statsråden å ta dette forslaget til Stortinget?

",Sandra Borch,Senterpartiet,2019-05-15,2019-05-15
1336,2018-2019," Mitt spørsmål går til forsknings-  og høyere utdanningsministeren.

Planene om å endre strukturen og studiestedene ved Nord universitet har skapt stor debatt. Det er ikke vanskelig å skjønne hvorfor. Bekymringen er at utdanninger som sørger for at man får fagfolk til yrker som er viktig for velferden vår, bygges ned. Vi står overfor en mangel på sykepleier-, lærer- og IKT-kompetanse, og vi skal forberede oss på å gi etter- og videreutdanning til mange flere i et arbeidsliv som endrer seg raskere enn før. Da må det finnes gode utdanningstilbud over hele landet, inkludert desentralisert utdanning som gir mulighet for folk med barn, hus og lån til å ta utdanning nær der de bor. 

Spørsmålet nå er hva regjeringa vil foreta seg videre. Så langt har signalene vært sprikende og uklare. Det var regjeringa selv som tok initiativ til sammenslåingen til universitet. Det var regjeringa som deretter ba Nord universitet om å endre struktur, og det var høyere utdanningsministeren selv som i januar dukket opp på styremøtet til universitetet for å fortelle at styret måtte gjøre alt de kunne for å oppfylle kravene om å være universitet. Men det var også regjeringa som, da reaksjonene på forslaget fra styret kom, sendte et brev om at de også måtte ta hensyn til regionale behov.

Disse sprikende signalene er vanskelig å tolke for universitetet og for regionale og lokale myndigheter – og til slutt for Stortinget. Nå er det sånn at statsråden har innkalt til etatstyringsmøte mellom statsråden og Nord universitet den 4. juni, og dette er, ved siden av tildelingsbrevet og utviklingsavtalen, statsrådens styringsverktøy overfor universitetet. Struktur blir et tema, statsråden har da sjansen til å rydde opp.

Spørsmålet til statsråden er da: Hvilke tydelige beskjeder vil statsråden komme med om veien videre for Nord universitet på etatstyringsmøtet 4. juni for å rydde av veien usikkerheten om veien videre?

",Martin Henriksen,Arbeiderpartiet,2019-05-15,2019-05-15
1337,2018-2019,"Agderposten har nylig problematisert at det settes begrensede krav til innholdet i legespesialisters pasientkonsultasjoner. Enkelte konsultasjoner kan ha en varighet på 15 til 40 sekunder, uten at HELFO har hatt mulighet for å ta tak i en slik praksis. 
Mener statsråden dagens refusjons- og kontrollsystem for legespesialister må forbedres, og bør det vurderes et krav til minimumstid for at et møte mellom lege og pasient skal kunne defineres som en konsultasjon med rett til full refusjon?",Tellef Inge Mørland,Arbeiderpartiet,2019-05-15,2019-05-22
1338,2018-2019,"I 2015 ble det bestemt at det skal etableres en fagskole ved Norges brannskole i Tjeldsund kommune. Mer enn fire år etter løftet om etablering vet vi ikke når skolen kan ta imot elever, undervisningsbygg mangler, og hybler er umulig for kommune og lokalt næringsliv å planlegge. Frustrasjonen blant Norges mange brannmannskaper over at fagskoleutdanningen ikke kommer i gang, er stor, og kom nylig til uttrykk i TV2.  
Hva skyldes manglende framdrift, og hvem er ansvarlig for at oppstart er i det blå?",Åsunn Lyngedal,Arbeiderpartiet,2019-05-09,2019-05-22
1339,2018-2019,"Tromsø kommune og Troms fylkeskommune har gjort alle nødvendige vedtak for å starte forhandlinger med staten om en byvekstavtale for Tromsø. Dette ble gjort i desember 2017 og januar 2018. Det har ved gjentatte anledninger vært etterlyst igangsettelse av forhandlingene, og i påvente av oppstart av forhandlingene har også Tromsø kommune måttet søke om en forlengelse av å fortsatt få kreve inn lokal drivstoffavgift. 
Hva er begrunnelsen for at forhandlingene enda ikke er igang, og når kan man forvente en oppstart?",Cecilie Myrseth,Arbeiderpartiet,2019-05-09,2019-05-22
1340,2018-2019,"I Drammensregionen er Buskerudbypakke 2 framforhandlet som en avtale mellom kommuner, fylke og statlige etater om helt nødvendige kollektiv- og veisatsinger, klare for vedtak i Stortinget om den delen som av staten er forutsatt finansiert av bompenger. Drammen Høyre har nå trukket seg fra avtalen, bygd på forsikringer fra Høyres parlamentariske leder om at pakka kan gjennomføres uten bompenger. Statsråden har uttalt seg i samme retning. 
Kan statsråden bekrefte at dette nå er regjeringens politikk?",Lise Christoffersen,Arbeiderpartiet,2019-05-09,2019-05-22
1341,2018-2019,"Oppsøkende sosialt- og helsefaglig arbeid i Norge feirer i 2019 50 år. Det oppsøkende arbeidet er tidlig innsats i praksis og når i rundt 100 kommuner ut til unge med hjelpebehov, til grupper og enkeltpersoner som hjelpeapparatet ellers ikke når. For å videreføre og styrke dette arbeidet er det blant annet behov for en plan for feltet, nasjonal fagutvikling, standarder og kvalitetskriterier.
Hvordan vil statsråden sikre en nasjonal satsing på og koordinering av det oppsøkende feltet i kommunene (utekontakter)?",Kari Elisabeth Kaski,Sosialistisk Venstreparti,2019-05-09,2019-05-22
1342,2018-2019,"Ifølge Forsvarsdepartementet er 37 pst. av kampflykjøpet betalt ved utgangen av 2018. Prognosene for framtidig valutakurs vil variere, men vi vet kursen på allerede betalte regninger. 
Hvor mye har vi betalt i norske kroner for de betalingene som er gjort så langt i kampflyprogrammet, og hvor mye estimerer Forsvarsdepartementet at de resterende betalingene vil komme på, i den valutaen de skal betales i – som i hovedsak vil være amerikanske dollar – og basert på hvilken vekslingskurs?",Kari Elisabeth Kaski,Sosialistisk Venstreparti,2019-05-09,2019-05-15
1343,2018-2019,"I Dagens Næringsliv den siste uken har Forsvarsdepartementet blitt utfordret på metoden for fastsettelse av valutakurs i kampflyprogrammet. Statistisk sentralbyrå brukte tidligere kompliserte metoder for valutaprognoser, men er gått over til å benytte dagens kurs, som gir like gode prognoser. I spørretimen forrige uke sa statsminister Solberg at metoden som brukes, er den som er brukt hele veien. 
Hva slags metode bruker Forsvarsdepartementet for å sette valutakurs, og er det gjort en vurdering av hvorvidt denne metoden er den som gir best prognose?",Audun Lysbakken,Sosialistisk Venstreparti,2019-05-09,2019-05-15
1344,2018-2019,"Stortinget har vedtatt en usikkerhetsavsetning for kampflykjøpet. Beregningene for totalkostnadene ligger nå over styringsmålet, men innenfor kostnadsrammen, ifølge Forsvarsdepartementet. Statsråden sier i svar på skriftlig spørsmål fra SV at ""Så langt har vi ikke måttet skyve på andre prosjekter for å finansiere kampflyanskaffelsen"". Samtidig er det ikke vedtatt hvor pengene skal tas fra. 
Hvilke investeringer i Forsvaret vil måtte vike når en må begynne å bruke av usikkerhetsavsetningen?",Freddy André Øvstegård,Sosialistisk Venstreparti,2019-05-09,2019-05-15
1345,2018-2019,"I forbindelse med vedtaket om å kjøpe 52 F-35 kampfly ble det vedtatt et styringsmål for kjøpet og en kostnadsramme. Differensen mellom de to er usikkerhetsavsetningen. I en rekke artikler i Bergens Tidende den siste tiden har det blitt lagt fram tall som tilsier at denne usikkerhetsavsetningen er i ferd med å bli brukt opp på grunn av økte utgifter til kampflykjøpet. 
Hva er den prisjusterte usikkerhetsavsetningen på i dag, og når ligger det an til at Forsvarsdepartementet må bruke denne?",Katrine Boel Gregussen,Sosialistisk Venstreparti,2019-05-09,2019-05-15
1346,2018-2019,"Folk i Norge har i vinter opplevd rekordhøye strømpriser, 21 prosent høyere i årets tre første måneder enn i samme periode i fjor. Samtidig har avgiften på strøm aldri vært høyere enn under dagens regjering, og for mange folk har strømregningen blitt krevende å betale. Mens Siv Jensen har vært finansminister, har avgiften på strøm økt med over 36 pst. 
Hvorfor mener statsråden det har vært riktig å håve inn stadig mer penger fra vanlige folk i avgifter, mens landets rikeste har fått store skattekutt?",Sigbjørn Gjelsvik,Senterpartiet,2019-05-09,2019-05-15
1347,2018-2019,"Regjeringa har bedt Mattilsynet greie ut tiltak for betre å kunne verne barn og unge mot helseskadar som følgje av høgt konsum av energidrikkar. Mattilsynet foreslår fleire tiltak – til dømes ei forskriftsfesta grense for koffeininnhaldet i energidrikkar og meir forpliktande retningslinjer for sjølvregulering av marknaden. 
Kva gjer regjeringa for å verne barn og unge under 18 år mot helseskadeleg bruk av energidrikk, og kva tiltak vil statsråden setje i verk?",Kjersti Toppe,Senterpartiet,2019-05-09,2019-05-15
1348,2018-2019,"Hvordan mener statsråden ledelsen ved Nord universitet har fulgt opp kongelig resolusjon og fusjonsplattformen mellom Høgskolen i Nesna, Høgskolen i Nord-Trøndelag og Universitetet i Nordland, og mener statsråden oppfølgingen er i tråd med de styringssignaler som er gitt i denne saken?",Mona Fagerås,Sosialistisk Venstreparti,2019-05-09,2019-05-15
1349,2018-2019,"I Hordaland er det tre områder som vurderes som marine verneområder. Lokalpolitikerne er positiv til Lurefjorden, men er kritisk til prosessen for vern av bruksfjordene Krossfjorden og Ytre Hardangerfjorden, som vil gi store begrensninger på det vi lever av i dag og i fremtiden. Lokalpolitikerne opplever at Fylkesmannen ikke tar i bruk tilgjengelig kunnskap og veier ulike samfunnsinteresser opp mot verneinteresser. 
Hvordan sikrer statsråden at bærekraftig bruk og verdiskaping blir vektet i verneprosessene?",Ruth Grung,Arbeiderpartiet,2019-05-09,2019-05-15
1350,2018-2019," Det er ikke bare fødetilbudet  som skaper engasjement i distriktet for tida. Forslaget om å endre  strukturen ved Nord universitet har skapt sterke reaksjoner lokalt,  særlig på Helgeland og i Trøndelag. Bekymringen er at viktige utdanninger  som sørger for at man får fagfolk til yrker som er viktige for velferden  vår, bygges ned. Vi ser allerede mangel på sykepleiere, mangel på  lærere, og det ser man ikke minst i Helgeland og i nordlige Trøndelag. 

Spørsmålet er hva regjeringa vil foreta seg i denne situasjonen. Det var regjeringa som tok initiativ til sammenslåingen av Universitetet i Nordland, Høgskolen i Nesna og Høgskolen i Nord-Trøndelag, og det er også regjeringa som har bedt Nord universitet om å endre strukturen sin. Det gjorde de i tildelingsbrevet som ble sendt i desember 2018. Det er regjeringas styringssignaler til universitetet. Nå får jo regjeringa det de har bedt om, og når reaksjonene på forslaget fra styret i Nord universitet kommer, forsøker egentlig regjeringa å si to ting på én gang. På den ene sida har de gitt beskjed om at strukturen må endres, og statsministeren har også sagt at prosessen må få gå, og at hun ikke vil instruere styret. Det sa hun senest til Namdalsavisa i går. På den andre sida har forsknings- og høyere utdanningsministeren sendt et brev til styret i universitetet der hun har bedt dem ta hensyn til regionale behov. 

Regjeringa sender dermed ganske forvirrende signaler både til universitetet og til regionen. Man sier én ting i tildelingsbrevet og nå noe annet til lokalmedia. Det skaper usikkerhet både i regionen og i høyere utdanningssektoren om hvordan man skal styre universiteter og høyskoler framover. Derfor vil jeg spørre statsministeren om hun kan være med og oppklare den usikkerheten som er skapt, om hun kan være tydelig på hvilke av signalene regjeringa har sendt, hun mener styret i Nord universitet nå skal følge opp.

",Martin Henriksen,Arbeiderpartiet,2019-05-08,2019-05-08
1351,2018-2019," Regjeringen sier gjerne at  faste ansettelser er hovedregelen i Norge, men i praksis undergraver  de den regelen ved å åpne for mer midlertidighet og ved å verne  om bemanningsbransjen. Fra 1. januar ble regelverket for bemanningsbransjen  strammet inn, men hva skjer? Jo, nå sier tillitsvalgte i fagbevegelsen  at bemanningsbyråene tilbyr arbeidsfolk stillinger på ned mot 3  og 5 pst. Hvis man er heldig, får man en stilling på 20 pst. Det  siste er anbefalingen fra NHO Service og Handel – de såkalt seriøse  bemanningsbyråene. Da vil man få jobb én dag i uken eller de ti  første ukene i året. Det er naturligvis helt useriøst, og det skjer  selv om det er behov for ansatte i heltidsstillinger. 

Denne bransjen undergraver den norske modellen, som er basert på hele og faste stillinger. Bransjen preges av at få er organisert, at det er mangel på tillitsvalgte, og at det er null medbestemmelse. 

Solberg har sagt flere ganger at vi alle må jobbe mer for å ha råd til å opprettholde velferden. Da er det rart at regjeringen verner om en bransje som ansetter folk ned i 3–5 prosentstillinger. Alt tyder på at bemanningsbyråene i beste fall vil tilby de ansatte faste deltidskontrakter. Mener Solberg at ufrivillig deltid på 5, 20 eller 50 pst. skal være den nye normalarbeidsdagen, eller trengs det krav om at selskapene må ansette i hele og faste stillinger?

",Bjørnar Moxnes,Rødt,2019-05-08,2019-05-08
1352,2018-2019," Det er i en rekke saker  i Bergens Tidende de siste ukene framkommet at de 52 amerikanske  kampflyene Norge skal kjøpe, vil bli langt dyrere enn antatt. Hangarene  på Ørland blir dyrere, våpensystemene blir dyrere. Til sammen vil  regningen øke med 16 mrd. kr, ifølge BTs beregninger. Det er veldig  mye penger. Til sammenligning viser BTs beregninger at det tilsvarer  kostnaden for fire fregatter – eller i velferdskroner 36 150 sykepleierårsverk.

På toppen av dette vil luftvernsregningen bli dyrere. Det er usikkerhet knyttet til valutakostnadene, slik at milliardene kan fly enda raskere enn det de allerede gjør. Kampflyene er i ferd med å bli akkurat den prisbomben som kritikerne har advart mot. Vi som har argumentert for å kjøpe færre fly, har hele tiden hevdet at flyene kan bli for dyre, og at regningen vil bli et blytungt lodd rundt halsen på resten av Forsvaret, i en tid hvor vi trenger investeringer i Hæren og i Sjøforsvaret.

Regjeringen har hvert år tidligere slått fast i statsbudsjettet at styringsmålet for kampflyprogrammet ligger fast. I 2019-budsjettet er den formuleringen borte. SV har spurt forsvarsministeren om dette skriftlig. Han går rundt grøten i svaret sitt, men sier nå at sannsynligheten for å nå styringsmålet er lavere enn før.

Derfor er mitt spørsmål til statsministeren: Hvorfor får Stortinget først nå, i et svar på et skriftlig spørsmål etter en medieavsløring, beskjed om at sannsynligheten for budsjettsprekk har økt – og ikke der informasjonen burde ha vært gitt, nemlig i statsbudsjettet for 2019?

",Audun Lysbakken,Sosialistisk Venstreparti,2019-05-08,2019-05-08
1353,2018-2019," Norge har fått en  egen gerilja, bunadsgeriljaen. De er snilt bevæpnet, med søljer,  med strømper og sko. De har hjertet på rett plass, og de kjemper  for det de har kjært, med kraft, med ærlighet og med kjærlighet  til hjemplassene sine. Det begynte i Kristiansund i forrige måned,  og så har det spredd seg ut over hele landet. Det startet med én  sterk kvinne, og nå er det tusenvis av kvinner og menn som sier  at nok er nok, det er nok sentralisering nå, vi vil ha gode helsetilbud,  vi vil ha gode fødeavdelinger nær der vi bor. Da statsministeren  var i Sandnessjøen, møtte hun folk med bunad som sto opp for sykehuset  sitt, som sto opp for høyskolen sin, som sto opp for Helgeland og  sa at hvis dette blir lagt ned, vil distriktet bli rasert. Budskapet  var veldig tydelig. 

Statsminister, president, vi har sett samme mobilisering mange ganger nå. Vi så det i forbindelse med nærpolitireformen. Folk sto opp, de ville ikke ha den sentraliseringen. Vi så det i rovviltdebatten, der over 10 000 mennesker var foran Stortinget og sa fra: Lytt til dem som blir berørt av politikken. Vi så det i forrige uke i Namsos, der over 6 000 mennesker sa: La Nord universitet bestå, vi trenger sykepleierutdanningen fordi sentralisering av den i neste omgang vil føre til sentralisering av sykehuset. Folk vil ikke ha sentralisering. 

I går fikk statsminister Erna Solberg et åpent brev fra Catrine Hole. Hun skrev: 

Og videre:

Jeg vil bruke Catrine Holes ord til å stille spørsmål til statsministeren. Hun skrev: 

",Trygve Slagsvold Vedum,Senterpartiet,2019-05-08,2019-05-08
1354,2018-2019," Jeg vil først gratulere  salen med frigjøringsdagen og dagen for veteraner. Det er verdt  å gjøre det også i denne sal.

Mitt spørsmål handler om hverdagen til alle dem som reiser med tog i dette landet. Forleden dag la en lokfører ut en melding på Facebook som han ville ha lest opp om han hadde vært lokfører på et tog til Moss. Det lød som følger:

Dette innlegget kunne vært fra virkeligheten, og det viser egentlig en mer alvorlig sak, nemlig et veldig uoversiktlig system og en oppskrift på ansvarspulverisering. Det er også et pengesluk. Det er brukt 1,5 mrd. kr på denne jernbanereformen og 280 mill. kr på navneskiftet til Vy, og bruk av penger på konsulenter og direktørlønninger i de stadig flere selskapene er en del av denne strukturen.

Det kom en markant økning i bevilgninger til tog under Stoltenberg-regjeringen, og denne regjeringen skal ha ros for å ha videreført denne satsingen. Oppgavene er store, likevel er det mange uløste situasjoner der ute i Jernbane-Norge – intercityutbyggingen som regjeringen har utsatt, elektrifisering av Trønderbanen som er utsatt, jernbane mellom Voss og Arna, for å nevne noen eksempler, Follobanen, det som skjer for pendlere på Østfoldbanen, osv. Det er handlekraft når det gjelder oppsplitting, men gjennomføringsevne til å gjøre tilbudet til de reisende bedre, mangler.

Mitt spørsmål er: Et samlet storting støtter at vi bevilger mer penger til jernbanen, det er bra for klimaet, men kan statsministeren dokumentere at denne organisasjonsformen, denne oppsplittingen, gir bedre togtilbud til landets pendlere og reisende, og mer igjen for de pengene fellesskapet bevilger?

",Jonas Gahr Støre,Arbeiderpartiet,2019-05-08,2019-05-08
1355,2018-2019,"Hallingdal er Norges viktigste turistregion med enormt utviklingspotensial – en distriktsregion som er avhengig av aktiv statlig politikk for å bevare og skape nye kompetansemiljøer. 
Vil regjeringen bidra aktivt til å beholde og etablere nye statlige arbeidsplasser i Hallingdalsregionen?",Masud Gharahkhani,Arbeiderpartiet,2019-05-07,2019-05-29
1356,2018-2019,"Stadig flere nordmenn opplever å bli avvist når de ønsker å betale med kontanter bl.a. i butikker, i helsevesenet og når de ønsker å gjøre innskudd og uttak i banker. Til tross for tydelige råd fra Norges Bank om å stramme inn regelverket og at Stortinget har gjort det klart at retten til å betale kontant må sikres, varsles ingen juridiske grep fra regjeringen i årets finansmarkedsmelding. 
Hvorfor trenerer statsråden arbeidet med å sikre kontantbrukernes interesser?",Geir Pollestad,Senterpartiet,2019-05-02,2019-05-15
1357,2018-2019,"Spesialisthelsetjenesteloven § 1 fastslår at befolkningen skal ha likeverdige helsetjenester. I prosessen med å planlegge fremtidig sykehusstruktur på Helgelandskysten har den eksterne ressursgruppa anbefalt en struktur som innebærer at befolkningen i Brønnøysund får fire timers reisevei til sykehuset på sommerføre. Dette gir ikke likeverdige tjenester i praksis. 
Vil statsråden endre mandatet fra Helse Nord RHF, så det kan utredes en sykehusstruktur med to fullverdige sykehus på Helgelandskysten?",Per Olaf Lundteigen,Senterpartiet,2019-05-02,2019-05-08
1358,2018-2019,"Planleggingen av ny sykehusstruktur på Helgelandskysten bygger på en omstridt rapport fra en ekstern ressursgruppe. I et varsel fra tillitsvalgte kommer det frem at det er avholdt 17 møter mellom ressursgruppa og to personer i sykehusledelsen – der ansattrepresentanter ikke fikk delta, og der referatene først ble offentliggjort månedsvis etterpå. Det er uklart hvem som utnevnte ressursgruppa, og tillitsvalgte ble ikke involvert i utnevnelsen.
Mener statsråden at dette har vært en tillitvekkende prosess?",Kjersti Toppe,Senterpartiet,2019-05-02,2019-05-08
1359,2018-2019,"En særlig utfordring for Nord universitet med stor spredning i studiesteder er å ha en studiestedsstruktur som støtter opp om en forsknings- og undervisningsstrategi samt en randsonepolitikk. Statsråden har bedt Nord universitet om å beslutte en ny studiestedsstruktur og en helhetlig campusutviklingsplan. 
Har statsråden tillit til styrets vurderinger, eller vil statsråden instruere Nord universitet om å bevare studiesteder som er foreslått nedlagt?",Eirik Sivertsen,Arbeiderpartiet,2019-05-02,2019-05-08
1360,2018-2019,"20. februar sa statsråden i spørretimen følgende: ""Så å samarbeide med Storbritannia skal vi gjøre – enten det blir en hard brexit eller det blir en avtale."" I mars var statsråden på de britiske øyer for å få mer informasjon om hvilke tiltak vi bør vurdere videre. Mot slutten av påska advarte statsråden i Dagens Næringsliv norske studenter mot å søke seg til Storbritannia. 
Har det vært og pågår det forhandlinger om studentutveksling for å sikre vilkår og stipend mellom våre to land, tilsvarende de vi har innenfor Erasmus+-programmet?",Marit Knutsdatter Strand,Senterpartiet,2019-05-02,2019-05-08
1361,2018-2019,"Sentralisering har ikke gjort fødsler tryggere. Det er avstand til fødested som er avgjørende faktor for overlevelse for mor og barn, en fødsel er aldri uten risiko. Stortinget har satt foten ned for flere nedleggelser gjennom et vedtak i mai i fjor om å sikre dagens fødeinstitusjoner, så en ytterligere nedskjæring av fødetilbud vil være mot politikernes vilje. 
Hvordan kan statsråden la Helgelandssykehuset utrede en sykehusstruktur som vil gi fødende kvinner lengre vei til et fødetilbud?",Siv Mossleth,Senterpartiet,2019-05-02,2019-05-08
1362,2018-2019,"Vi lever heldigvis lenger. Frem mot 2040 vil antallet over 80 tredobles. Særlig i distriktene blir det flere eldre. Med det øker også behovet for helsehjelp. I Namsos har vi et lokalsykehus til hjelp for både gammel og ung. Vi vet at lokalt utdannede gjerne blir værende der de studerte. 
Så når Nord universitet truer med å legge ned sykepleierutdanningen i Namsos og flere studiesteder for helsepersonell, hvordan vil statsråden sørge for at de lokale sykehusene skal kunne rekruttere kvalifisert helsepersonell?",Ingvild Kjerkol,Arbeiderpartiet,2019-05-02,2019-05-08
1363,2018-2019,"Statens vegvesen har nå sendt Lier kommune sitt forslag til planprogram for E134 Dagslett – E18 for politisk behandling og høring. Planprogrammet foreslår kun å utrede Jensvoll-, Vitbank- og Husebykorridoren – dette med betydelige konsekvenser for nasjonal og lokal kultur, jordbruk og næringsverdier. Vikerkorridoren som Lier kommunestyre har vedtatt, er ikke med. Statens vegvesen truer med å gå direkte til departementet for en avgjørelse om Lier kommune ikke legger ut Statens vegvesen sitt planprogram.
Kan statsråden akseptere Statens vegvesen sin holdning til lokale beslutningsprosesser?",Martin Kolberg,Arbeiderpartiet,2019-04-30,2019-05-22
1364,2018-2019,"""At Universitetet i Stavanger skal bli likebehandlet med de andre universitetene når det gjelder finansiering. Det hører ingen plass hjemme at UiS blir forskjellsbehandlet."" Dette sa nåværende forsknings- og høyere utdanningsminister i Stavanger Aftenblad  i 2013.
Kan statsråden bekrefte at hun vil sørge for at UiS skal bli likebehandlet med de andre universitetene når det gjelder finansiering, og hva har blitt gjort?",Solfrid Lerbrekk,Sosialistisk Venstreparti,2019-04-30,2019-05-08
1365,2018-2019,"Vi har i de senere år sett en stor økning i saker som angår familievold og vold i nære relasjoner. Gjennom prosjekt November og andre tiltak har det framkommet at i noen miljøer og i noen områder vil denne typen fysisk og psykisk vold ofte kunne henge sammen med æreskultur, sosial kontroll, planer om arrangerte ekteskap med press m.m. I dag fins det ingen registrering i straffesakssystemet som gjør at det kan lages statistikk over antall slike saker. 
Er statsråden enig i at det er viktig å vite hvor mye av økningen i vold i nære relasjoner som henger sammen med æreskultur og sosial kontroll, og vil han gå inn for at det innføres en egen koding og registrering av slike saker i straffesakssystemet?",Jan Bøhler,Arbeiderpartiet,2019-04-24,2019-05-15
1366,2018-2019," Da kan statsråd Freiberg  gå, for mitt spørsmål er til utenriksministeren.

Den grusomme terroraksjonen på Sri Lanka viser hvor viktig det er å kjempe mot terror. Terrorangrep mot religiøse samlinger, enten det skjer mot kirker på Sri Lanka eller moskeen på New Zealand, forteller oss hvor viktig det er å kjempe mot den ekstremismen som også har rammet vårt land så hardt. ISIL har påtatt seg skylda for det grusomme angrepet på Sri Lanka. Hjemvendte fremmedkrigere er åpenbart en sikkerhetsutfordring. Derfor må vi sikre at de som har dratt ned for å kjempe for terrororganisasjonen ISIL, stilles til ansvar for sine handlinger.

I Norge lar vi ikke barna lide for foreldrenes dårlige valg. Derfor må vi ta vare på barn uansett hva foreldrene har gjort. Det har vært veldig ulike signaler fra de ulike regjeringspartiene om hvorvidt vi skal hente uskyldige barn av fremmedkrigere. Derfor er jeg tilfreds med at statsministeren for første gang i går, etter et oppslag i Aftenposten om foreldreløse barn i en flyktningleir, kom med helt nye signaler om at Norge skal hjelpe foreldreløse barn hjem til Norge. 

Mitt spørsmål er som følger:

Var det virkelig først i går, etter at Aftenposten skrev om saken, at norske myndigheter ble kjent med at det var foreldreløse norske barn i flyktningleirer, eller har dette vært kjent for myndighetene lenge?

",Anniken Huitfeldt,Arbeiderpartiet,2019-04-24,2019-04-24
1367,2018-2019," Norge er en vintersportnasjon  med noen av verdens beste utøvere fostret opp av fellesskapet, som  hvert eneste år, gjennom milliarder, satser på breddeidretten, som  utvikler talenter gjennom at alle unger i by og i bygd får delta. Det  norske folket samler seg om vintersportarrangementene, både ute  i løypa når det skjer, og også foran tv-en. De store og små vintersportopplevelsene  skal være for alle, ikke bare for de få. Derfor er det så trist  at store deler av rettighetene til vintersporten nå kan havne bak  betalingsmur i 2021, etter at NRK nylig mistet rettighetene til  fordel for Nordic Entertainment Group, som igjen har kjøpt disse  av et kinesisk medieselskap. 

Det er først og fremst synd at den internasjonale skiidretten har valgt å gjøre dette, for de er selvsagt i sin fulle rett, og det er egentlig ikke vårt bord som politikere, men det er ikke dermed sagt at vi ikke kan gjøre noe. For det første må idretten utfordres på å ta tak i dette på en bedre måte. Da Arbeiderpartiet styrte i regjering sist, fikk vi laget en liste og et regelverk over store, viktige arrangementer som skulle gå på kanaler tilgjengelig for alle, fordi EUs kringkastingsdirektiv åpner for det. Denne listen mener vi må ses på, om den skal utvides, sett i lys av det som nå har skjedd. 

Statsråden er jo både medie- og idrettsminister, men har hittil ikke sagt noe om denne saken. Vil statsråden foreta seg noe for å medvirke til at store, viktige idrettsopplevelser i framtiden blir tilgjengelig for alle, og ikke bare for de få?

",Anette Trettebergstuen,Arbeiderpartiet,2019-04-24,2019-04-24
1368,2018-2019," Da kan statsråd Freiberg komme  opp, for mitt spørsmål går til olje- og energiministeren.

Senterpartiet har vært og er bekymret for bygging av utenlandskabelen Northconnect fra Norge til Storbritannia, en ren eksportkabel, en privat kabel som vil føre til høyere strømpriser både for familier og for norsk industri. For bare 1,5 måned siden var statsråden i spørretimen og måtte svare for Statnetts eierskap til utenlandskabler, konsesjonsbehandling av NorthConnect og regjeringens avtale med Arbeiderpartiet om disse tingene. Statsrådens svar var ikke veldig klargjørende, for å si det forsiktig. Derfor er det fortsatt et åpent spørsmål om NorthConnect får konsesjon og om Arbeiderpartiet og regjeringen er enige om sin avtale i Stortinget.

Siden statsråden nå har valgt å komme så hyppig i Stortingets spørretime, har jeg lyst til å gi han en anledning til å rydde opp i alle uklarhetene. Derfor spør jeg igjen: Ønsker statsråden at Statnett skal eie og drive alle framtidige utenlandskabler, og vil dette få konsekvenser for konsesjonsbehandlingen av NorthConnect?

",Sandra Borch,Senterpartiet,2019-04-24,2019-04-24
1369,2018-2019," Mitt spørsmål går til klima-  og miljøministeren. Vi skal fortsette med et glassklart blikk på  2050. 

Finske og tyske klimaøkonomer har nettopp utgitt en rapport som viser at overgang til 100 pst. fornybar energi er mulig innen 2050, og at det eneste som står i veien for å oppnå det, er politisk vilje. Massiv elektrifisering kombinert med storsatsing på sol, vind, vann og annen fornybar energi kan altså erstatte all bruk av kull, olje og gass innen 2050 hvis politikerne vil og våger. Det er for øvrig også mer kostnadseffektivt, viser rapporten. 

Denne våren har vi sett et historisk klimaengasjement også blant barn og unge – mot regjeringens klimapolitikk – ledet an av 16-åringen Greta Thunberg. Bare her i Norge demonstrerte 40 000 ungdommer over hele landet den 22. mars for stans i utdeling av nye oljelisenser, og flere demonstrasjoner kommer til å komme. Regjeringen har svart med det motsatte. I januar ble det nok en gang satt rekord i antall utdelinger av nye oljelisenser. På mandag stemmer regjeringspartiene, Arbeiderpartiet og Senterpartiet for videre utbygging av Johan Sverdrup-feltet, som vil gi enorme utslipp. Bare oljen som tas opp fra Johan Sverdrup, vil i løpet av levetiden gi så mye som 25 ganger Norges utslipp i dag.

Rett før påske kritiserte Fijis visepresident den norske dobbeltmoralen som ligger i det å lete etter stadig mer olje, samtidig som vi jobber internasjonalt for at andre land skal kutte sine utslipp. Statsråd Freiberg viste tidligere i debatten til at klimaendringene skal løses globalt, og da vil jeg bare minne om at vi har ikke noe sånt globalt organ som skal løse dette for oss. Den globale løsningen ligger i at alle land tar ansvaret for de utslippene man står for. Oljen i Norge er den største enkeltsektoren som bidrar til de utslippene. Hvordan vil statsråden bidra til at verden blir 100 pst. fornybar innen 2050?

",Une Bastholm,Miljøpartiet De Grønne,2019-04-24,2019-04-24
1370,2018-2019," Mitt spørsmål går til olje-  og energiministeren.

Den 1. og 2. april i år deltok statssekretær Rikard Gaarder Knutsen på et uformelt møte for EUs energiministre i Bucuresti. Her undertegnet Norge en erklæring om bl.a. utvikling av infrastruktur for gass. I en pressemelding etter møtet sier Knutsen at det er «viktig å anerkjenne gassens rolle både på kort og lang sikt», før han kom med en etterlysning:

Ja, det er jo litt av et perspektiv å etterlyse når energisektoren skal avkarboniseres, eller – sagt på en annen måte – når vi skal kvitte oss med fossil energi. Gass er jo fortsatt en fossil energikilde. Derfor trodde jeg det var ganske innlysende at utsiktene for gass i en fossilfri verden var heller dårlige.

Men tilbake til erklæringen som Norge undertegnet. Flere EU-land ville nemlig ikke underskrive erklæringen fordi de mente den hadde for svake ambisjoner på klimaområdet. Både EU-kommisjonen og elleve land, bl.a. Frankrike, Tyskland, Sverige, Danmark og Italia, nektet å signere siden erklæringen ikke nevnte et forslag om at EU skal ha netto nullutslipp av klimagasser innen 2050. Så mitt enkle spørsmål er: Hvordan stilte representanten fra den norske regjeringen seg til forslagene om å forsterke klimakravene i uttalelsen som Norge signerte?

",Lars Haltbrekken,Sosialistisk Venstreparti,2019-04-24,2019-04-24
1371,2018-2019," Mitt spørsmål går til  kulturministeren.

I mediemeldingen som kulturministeren nylig la fram, snakker hun flott og fint om hvor viktig vår frie presse og det store mediemangfoldet vårt er, ikke minst for den offentlig opplyste samtalen og debatten og demokratiet vårt. Skuffelsen var derfor stor når resten av meldingen ikke inneholdt ett eneste skikkelig stort tiltak for å sikre det mangfoldet framover, og det i en presset tid for media med overgang til digitalisering og annonsesvikt i forhold til Google og Facebook og presset fra framveksten av «fake news» og alternative medier. Det eneste som kom, var en satsing på små lokalaviser, men da ved å ta fra andre som nå får pressestøtte. Senterpartiet er glad for at det satses på lokalavisene – det er ikke det, men gleden druknet kjapt siden det ikke kom noen store tiltak for media i en presset situasjon, og ved at man plutselig skal ramme de avisene som virkelig står for mediemangfoldet vårt, som nr. 2-avisene og som meningsbærende aviser som Dagsavisen, Klassekampen, Dagen, Vårt Land og Nationen. 

Jeg forstår egentlig ikke hvordan ministeren kan begrunne det å gå løs på kanskje de viktigste meningsbærende avisene og aviser som sørger for mediemangfoldet vårt, i så stor grad, samtidig som en rammer dem med en ny postlov. Hvordan kan det begrunnes fra kulturministerens side? Dette er ikke måten å sikre det mediemangfoldet vi er så stolte av.

",Åslaug Sem-Jacobsen,Senterpartiet,2019-04-24,2019-04-24
1372,2018-2019," Mitt spørsmål går til olje-  og energiministeren og dreier seg om havvind.

I regjeringens egen perspektivmelding slår de fast at olje- og gassnæringen vil utgjøre en mindre del av norsk økonomi fra slutten av 2020-tallet, at etterspørselen fra oljen til andre sektorer vil avta, og at Norge etter hvert vil bli et mer vestlig land med flere næringer uten grunnrente.

Vi har bygd opp en omfattende leverandørindustri, og vi har verdensledende kompetanse både på energi og hav. Hvordan tar vi da grep som gjør at det vi har bygd opp kan bidra også i omstillingen til fornybarsamfunnet? På dette spørsmålet er det selvfølgelig mange svar, og et av de svarene heter flytende havvind. Det kan bidra til vår egen og Europas energiomlegging. Det krever nettopp den type kompetanse vi allerede har innenfor plattformer, antikorrosjonskunnskap, kabelteknologi, posisjonering, driftssystemer, sikkerhetskultur. Det gir muligheter for verdiskaping i bransjer som må forvente fallende etterspørsel ettersom oljens relative andel går ned.

Dessuten ser vi at i flytende havvind kan bety færre konflikter enn man har på land. Vi har hatt mange ferske eksempler på konfliktnivået ved bygging av vindkraft på land. Vindkraft i kystnære strøk, altså bunnfast, kan også være i konfrontasjon med fiske og oppdrett. I denne situasjonen valgte statsråd Freiberg under sitt besøk på Arkona-anlegget i Nord-Tyskland i påsken å si at det ikke vil være lønnsomt med havvind i Norge.

Jeg vil derfor spørre statsråden om ikke statsråden ser det store potensialet som ligger i at man nå satser på en utbygging av flytende havvind? Har han og regjeringen tenkt å ta noen grep for å få til dette? Og er det ikke slik at dette nettopp kan være noe av svaret på hva Norge skal leve av i det lange løp?

",Espen Barth Eide,Arbeiderpartiet,2019-04-24,2019-04-24
1373,2018-2019,"Arendal fengsel, avdeling Håvet, ble i mars 2019 stengt etter beslutning fra Kriminalomsorgsdirektoratet (KDI). På bakgrunn av en økning i soningskøen har KDI pålagt regionen å gjenåpne avdeling Håvet. Behovet for soningsplasser og utviklingen av soningskøene kan virke noe uforutsigbart.
Opplever statsråden nå å ha kontroll og oversikt over behovet for soningsplasser?",Maria Aasen-Svensrud,Arbeiderpartiet,2019-04-12,2019-05-08
1374,2018-2019,"Personer som har fått utbetalt for mye penger fra Nav, til tross for at Nav er varslet om feilen, må tilbakebetale bruttobeløpet med kort forfall. Av bruttobeløpet er det foretatt skattetrekk, mens mottakeren bare har fått utbetalt nettobeløpet. Det kan gå opptil ett og et halvt år før personen får avregning fra skattemyndighetene. Dette skaper for mange et stort likviditetsproblem. 
Mener statsråden at dette er en hensiktsmessig måte å rette opp i feil gjort av Nav?",Rigmor Aasrud,Arbeiderpartiet,2019-04-11,2019-05-15
1375,2018-2019," Mitt spørsmål går til kommunal-  og moderniseringsministeren.

Å ta vare på våre eldste er en av våre viktigste fellesoppgaver. Arbeiderpartiet vil at eldre skal være sjef i eget liv, og at alle skal ha en trygg alderdom. Vi vil ha målrettede tiltak som vil gi tydelige forbedringer i eldreomsorgen. Gjennom bl.a. en kvalitetsreform og 1 mrd. kr til velferdsteknologi vil vi sikre overgangen til framtidens eldreomsorg i Norge.

For Arbeiderpartiet går ikke slagordet «By og land hand i hand» ut på dato. For oss er det like viktig å skape smarte bygder som å skape smarte byer. Og det er nettopp i mange kommuner på bygda at presset på eldreomsorgen blir størst. I dag er det 4,2 yrkesaktiv per pensjonist. Om 20 år er dette tallet nede i 2,9. For enkelte kommuner er brøken langt mer dramatisk, med kun halvannen yrkesaktiv per pensjonist. Distriktskommuner i Innlandet og de tre nordligste fylkene får de største utfordringene. Ordfører Terje Hofstad i Stor-Elvdal er særlig opptatt av dette.

En «bo hjemme-reform» med vekt på hjemmetjenester, velferdsteknologi og boformer som gjør det mulig for flere eldre å bo hjemme lenger, er avgjørende for å lykkes med framtidens eldreomsorg. Regjeringen har både en eldreminister og en digitaliseringsminister, men det er i kommunene trygghetsteknologien skal tas i bruk. Det går for sakte. Vi må gå fra piloter til utrulling og drift. Det krever store investeringer og gode planer. Hvilken plan har statsråden for å sikre at kommunene lykkes med dette?

",Tuva Moflag,Arbeiderpartiet,2019-04-10,2019-04-10
1376,2018-2019," Mitt spørsmål går  til kunnskapsministeren. 

Tall fra SSB viser en lærermangel på 3 200 lærere i 2020 og 6 000 i 2040, uten at det er tatt hensyn til effekten av de nye kompetansekravene som er gitt tilbakevirkende kraft. Da kompetansekravene ble innført i 2015, var det vel 33 000 som manglet videreutdanning i norsk, matematikk og engelsk. Fire år senere er dette tallet vel 25 000. Basert på denne progresjonen er det all grunn til å tvile på at alle lærere som trenger videreutdanning for å oppfylle kompetansekravene i løpet av de seks årene som gjenstår, faktisk får muligheten til det. 

Regjeringens svar på lærermangelen har til nå være videreutdanning. Men det er ikke bare å utvide antall studieplasser for å få alle lærere igjennom. Dette har med kapasitet i UH-sektoren å gjøre. Også den omfattende bruken av vikarer i forbindelse med videreutdanning er et problem. Vikarene er ofte ukvalifiserte. 

Når man legger dette til grunn, vil lærermangelen være skyhøyt over SSBs tall når vi kommer til 2025. For Senterpartiet virker det som om regjeringen ikke ser alvoret og mangler styringsevne for å løse lærermangelen. For Senterpartiet er det meningsløst at elever som i dag får undervisning av kompetente lærere med lang erfaring i yrket, skal miste den gode læreren sin og i stedet risikerer å få en ufaglært vikar i fagene norsk, matematikk og engelsk. 

Hvor bekymret er statsråden for at mange tusen elever vil miste lærere som i dag er godkjent for å undervise i matte, engelsk og norsk, og i stedet må få hjelp av ufaglærte vikarer uten ett eneste studiepoeng i de samme fagene? Er det rett ressursbruk?

",Marit Knutsdatter Strand,Senterpartiet,2019-04-10,2019-04-10
1377,2018-2019," Mitt hovedspørsmål går til  fiskeriministeren.

Arbeiderpartiet er opptatt av samfunnskontrakten mellom hav og kyst, opptatt av at norsk fisk skal skape arbeidsplasser på land gjennom størst mulig grad av bearbeiding av fisken i Norge. Vi vet at potensialet er der, men det er viktig at politikken også er det. Akkurat nå er jeg veldig usikker på sistnevnte. Stortinget har i flere vedtak bedt regjeringen om å utarbeide strategi og politikk for nettopp sjømatindustrien. Stortinget har også bedt regjeringen lage en strategi om helårlige arbeidsplasser i industrien, så langt tilbake som våren 2016. Vi har også bedt om en strategi for bruken av restråstoff for å sikre større verdiskaping av det råstoffet som landes.

Tiden går, og vedtakene består, men det er ingen strategier som er under utarbeiding, som vi vet. I mellomtiden ser vi en rivende utvikling i næringen når det kommer til automatisering og robotisering, som gir utfordringer, men først og fremst muligheter for utvikling av norsk sjømatindustri. Regjeringen og Stortingets rolle er å gi rammebetingelser og politikk som bidrar til at vi som nasjon kan gripe disse mulighetene. Arbeiderpartiet er svært utålmodig og har utfordret statsråden for å få på plass en egen hvitfiskstrategi, noe han mente det ikke var behov for. 

Nå er vi i en situasjon der det går bra i fiskeriene, men industrien ber oss politikere være mer framoverlent. Det holder ikke bare å reise rundt, politisk handlekraft må også være på plass. Mitt spørsmål til statsråden blir: Hva er statsråden og regjeringens plan for å løfte sjømatindustrien?

",Cecilie Myrseth,Arbeiderpartiet,2019-04-10,2019-04-10
1378,2018-2019," Sist uke kom en ny rapport  fra Telemarksforskning som viser at dagens tilskuddsmodell for pensjon  til private barnehager mildt sagt er litt sjenerøs. De har de siste  årene som kjent fått et tilskudd som tilsvarer 13 pst. av lønnsutgiftene  i de kommunale barnehagene, helt uavhengig av hva barnehagen har  hatt av reelle kostnader til pensjon. Rapporten viser at i 2017  fikk hele 94 pst. av alle private barnehager et tilskudd som overgikk  de faktiske kostnadene. Til sammen beregnes det at rundt én milliard skattekroner  for mye ble overført til private barnehager bare det året. Samtidig  vet vi, fra SSB, at overskuddet for de private barnehagene landet  på 1,2 mrd. kr samme år, og av det tok altså eierne ut om lag 1 mrd. kr  gjennom konsernbidrag, altså penger – våre skattepenger – som føres  oppover i konsernet, vekk fra barna, vekk fra barnehagene og over  til eierne. 

Dagens ordning har ikke bare en altfor høy sats for pensjon. Problemet er også at den belønner de eierne som har de dårligste pensjonsordningene, fordi de får et større overskudd jo lavere pensjon de gir sine ansatte. 

Ser statsråden at innføringen av et pensjonstilskudd på 13 pst. har vært en gavepakke til eierne av private barnehager som flere kommersielle har utnyttet? Og planlegger statsråden å foreslå konkrete endringer av dagens system, og i så fall hvilke? 

",Bjørnar Moxnes,Rødt,2019-04-10,2019-04-10
1379,2018-2019," Torsdag i forrige uke kom  det tall fra Nav som viser at regjeringens innstramminger når det  gjelder arbeidsavklaringspengene, ga 3 100 flere personer på sosialhjelp  i 2018. Det er dramatiske tall. Regjeringen har altså satt folk  som har helseproblemer, og som er arbeidsløse, på bar bakke – før de  er friske, før de har fått avklart om de kan komme tilbake i jobb  eller skulle hatt en uføretrygd. Regjeringen sparer på bekostning  av dem som har det vanskelig. 

Mens regjeringen – uten å blunke og uten å ha en eneste grunn – klarte å gi de 0,1 pst. rikeste og sterkeste i dette landet 1,4 mrd. kr i skattelette, skal man altså spare på bekostning av dem som sliter med helsa og ikke har jobb. Man klipper systematisk i stykker sikkerhetsnettet for folk som har det vanskelig. Det viser seg at det i fjor var en økning i bruken av sosialhjelp på 500 mill. kr, og det vil bli mer, for folk blir ikke friske av å bli fattige – de blir sykere.

Det som skjer, er at regjeringen tar inntekten fra folk og overlater dem til kommunene og sosialhjelpen – og bruken av den øker dramatisk nå. Kommunene får ansvaret, og det er mye penger det er snakk om. Da er spørsmålet: Vil regjeringen nå kompensere kommunene, slik at de har råd til å sørge for at folk har penger til husleie og mat i kjøleskapet, og ikke må kutte i eldreomsorgen og andre tjenester fordi regjeringen skal spare med en slik usosial reform?

",Karin Andersen,Sosialistisk Venstreparti,2019-04-10,2019-04-10
1380,2018-2019," Vi har fått ny kommunalminister.  (Munterhet i salen.)

Men det var en forunderlig opplevelse å være på kommunalpolitisk toppmøte i går, for da Monica Mæland hadde sin innledning, skulle hun kjøre nye runder om kommunesammenslåing: nye naboprater, nye utredninger, nye prosesser, nye bonanzaer for norske konsulenter og konferansehoteller – og det når vi vet at kostnadene ved den prosessen som forrige kommunalminister satte i gang i 2017, ifølge fagfolk var på rundt 5 mrd. kr. Det er en voldsom kostnadsdriver som ikke har skapt bedre tjenester.

Her for litt siden fikk de parlamentariske lederne på Stortinget et brev underskrevet av Høyre-kvinnen Anette Solli, som leder fellesnemnda for Viken, som skriver rett ut at det nye Viken blir så dyrt, så vanskelig og så ressurskrevende at hun er redd det kan gå ut over tjenestene hvis de ikke får mer penger av staten. Det blir altså dyrere og dårligere med sentralisering, og det er underskrevet av Høyres Anette Solli.

Så, da Monica Mæland hadde gått, kom Trine Skei Grande og var veldig formanende og litt moraliserende overfor alle ordførerne. Så omtalte hun alle de små kommunene som koseklubber, og disse koseklubbene rundt i Norge ville Trine Skei Grande ha slutt på. Hvis man tar disse såkalte koseklubbene, de kommunene med under 5 000 innbyggere: Der jobber det i overkant av 50 000 arbeidsfolk. Og det er ikke mye koseklubb for den hjelpepleieren som skal kjøre ut i vinterstormen på kysten i Nord-Norge, eller når man har den pleietrengende pasienten som man må hjelpe kveld etter kveld, natt etter natt. Det er ikke koseklubb, det er hardt arbeid, og det er forunderlig at regjeringen omtaler noe av det aller viktigste velferdsarbeidet vi har i Norge, som en koseklubb. Da er det mer koseklubb å sitte i regjering enn å være hjelpepleier f.eks. en hard vinternatt ute i norsk natur.

Så spørsmålet mitt til statsråd Monica Mæland er: Hvor lenge skal regjeringen drive på og sette i gang slike kostnadskrevende, dyre prosesser som folket ikke vil ha?

",Trygve Slagsvold Vedum,Senterpartiet,2019-04-10,2019-04-10
1381,2018-2019,"Spørsmålet er til kunnskapsministeren.

Høyre var tydeligvis opptatt av hva som skjedde på Folkets Hus i helga. Der vedtok Arbeiderpartiet bl.a. at vi vil innføre et enkelt, sunt norsk måltid til alle elever. Det gjør vi fordi det gir bedre folkehelse, bedre læring og utjevner forskjeller. En av sju elever har ikke med seg matpakke på skolen. I en klasse på 30 elever vil det altså si at det er fire som går sultne gjennom dagen. Derfor vil Arbeiderpartiet ha skolemat til alle. 

Når dette spørsmålet om skolemat kommer, sier gjerne regjeringa eller Høyre noe positivt om mat. De sier at det er fint at kommunene vil gjennomføre dette selv, dersom de velger å gjøre det, men det er enorm avstand mellom ord og handling her. Høyres landsmøte sa nei til alle forslag om skolemat, inkludert at kommuner frivillig skal kunne gjøre det. I Stortinget stemmer de imot. Sannheten er at så lenge regjeringa ikke gir éi krone til skolemat, er det eneste de tilbyr norske elever, tomme kalorier. 

I Politisk kvarter i går fikk helseministeren spørsmål om hva de ville gjøre mot sosiale helseforskjeller. Da svarte helseministeren at noe av det viktigste man kan gjøre, er å hjelpe dem som faller utenfor i skolen. Folkehelseinstituttet sier at det viktigste tiltaket mot ulikhet i helse er skolemat. Det er en av de tingene som man kan gjøre, som er enkelt, effektivt og virkningsfullt for alle. Regjeringa sier stadig at de er like opptatt av å bekjempe forskjeller som oss på venstresiden. Da er mitt spørsmål: Hvorfor sier en da nei til å komme i gang med tiltak som vil ha så mye å si for nettopp å utjevne sosiale forskjeller?

",Martin Henriksen,Arbeiderpartiet,2019-04-10,2019-04-10
1382,2018-2019,"HUNT-undersøkelsen viser at 60–70 pst. av befolkningen er overvektige, og at én av fem nordmenn har fedme. Mellom 30 og 40 pst. av de som har en BMI over 27, og som søker hjelp for sitt overvektsproblem, har egentlig en overspisingslidelse, slik at konvensjonell behandling som ernæring og fysisk aktivitet ikke løser problemet. Behandlingstilbudet for mennesker med overspisingslidelse er svært begrenset. 
Hva vil statsråden gjøre for å bedre behandlingstilbudet til mennesker som har denne vanligste formen for spiseforstyrrelse?",Ruth Grung,Arbeiderpartiet,2019-04-09,2019-05-08
1383,2018-2019,"I Politisk kvarter 21. mars omtaler stortingsrepresentant for Fremskrittspartiet, Jon Engen-Helgheim, budskapet om klimaendringene som ""skremselspropaganda"" og ""hysteri"". Helgheim uttaler også at klimaendringene ikke er livsfarlige, at hetebølgen under fjorårets sommer var noe vi burde ""nyte"", og at ""det er sjeldent"" vi får slike sommere. Helgheim avviser at hetebølgen i fjor av en del av en større tendens. 
Er statsråden enig med Helgheim, eller er statsråden enig med forskerne som slår fast at sommeren var en del av en større tendens?",Kari Elisabeth Kaski,Sosialistisk Venstreparti,2019-04-09,2019-05-08
1384,2018-2019,"Bosniere som var over 27 år da de kom til Norge i 1993, har andre pensjonsrettigheter enn andre asylsøkere/flyktninger i Norge. De fikk opphold på kollektivt grunnlag, ikke på individuelt. Det medførte at de ikke fikk de samme pensjonsrettighetene som andre asylsøkere/flyktninger, noe som i dag rammer flere bosniere når de pensjoneres. 
Vil statsråden ta tak i denne urettferdigheten og vurdere tiltak som sikrer at bosniere dette gjelder, får en rettferdig pensjon?",Kari Henriksen,Arbeiderpartiet,2019-04-08,2019-05-08
1385,2018-2019,"Mange har jobbet for ny tunnel gjennom Tjernfjellet på rv. 77 i Saltdal. Når denne tunnelen snart åpnes for en tryggere trafikk, er det også på tide å endre status på denne veien fra riksvei til europavei. En endring vil gi en helhetlig og logisk transportkorridor som blir enklere for transportører, næringsliv og turister. Skilting og synlighet på kartet er viktig, og denne tverrforbindelsen vises for dårlig på kart i dag. 
Kan statsråden ta initiativ til denne omklassifiseringen som er ønsket på begge sider av grensen?",Siv Mossleth,Senterpartiet,2019-04-04,2019-04-10
1386,2018-2019,"Sjølv om det er mykje å gleda seg over i norsk landbruk, er det også ein del ting som går i feil retning. Sjølvforsyningsgrada synk, og det er overproduksjon, auka import, jord som går ut av bruk, og sentralisering av matproduksjonen. 
Kva vil statsråden gjera for å sikra eit levande jordbruk i heile landet og auka sjølvforsyning?",Geir Pollestad,Senterpartiet,2019-04-04,2019-04-10
1387,2018-2019,"Offensive eiendomsutviklere på Østlandet henvender seg i disse dager til lokale bondelag med ønske om å komme i kontakt med grunneiere og bønder med tilbud om omregulering og detaljregulering til boligformål. Slike henvendelser bidrar til ytterligere press på matjorda. 
Hva tenker statsråden om en utvikling der kommersielle eiendomsutviklere legger press på lokale grunneiere for å omregulere LNF-områder til boligformål?",Ole André Myhrvold,Senterpartiet,2019-04-04,2019-04-10
1388,2018-2019,"Kvinner som skal ta selvbestemt abort, skal ha rett på å velge om det skal gjennomføres med medikamenter eller ved hjelp av kirurgisk inngrep. Pasienthistorier tyder på at dette ikke er et reelt valg, og at kvinner ikke blir godt nok ivaretatt når de reiser hjem ved medikamentell abort.
Hva vil statsråden gjøre for å bedre tilbudet til kvinner som skal få utført selvbestemt abort? ",Kjersti Toppe,Senterpartiet,2019-04-04,2019-04-10
1389,2018-2019,"Det har siden 2014 vært en totalt manglende omtale og prioritering av organisert kriminalitet og kriminelle gjenger i skrivene til politiet der årets budsjett tildeles. I Granavolden-erklæringen har regjeringen innført egne kapitler om organisert kriminalitet og gjengkriminalitet. Likevel gjentar det samme seg i Disponeringsskriv 2019 fra Politidirektoratet til politi- og lensmannsetaten, der disse store oppgavene så å si ikke er nevnt. 
Stiller statsråden seg bak denne manglende prioriteringen i Disponeringsskrivet?",Jan Bøhler,Arbeiderpartiet,2019-04-04,2019-04-10
1390,2018-2019,"I svar til meg på et skriftlig spørsmål, datert 2. mai 2018, svarte samferdselsministeren at ''[...] det digitale 'digitale mørket' er blitt gradvis borte de fire siste årene"". 
Kan statsråden forklare innbyggerne i grisgrendte strøk i landet hvordan dette henger sammen med at Telenor har meldt at de ikke lenger vil reparere brudd på kobbernettet, uten at de gir noen garantier om at det vil bli tilgang til internett om så skjer, og vil ikke disse da risikere å havne i en digital skygge? ",Øystein Langholm Hansen,Arbeiderpartiet,2019-04-04,2019-04-10
1391,2018-2019," Jeg har et spørsmål til sjøsikkerhetsministeren.  Vi nærmer oss våren, og det betyr at båtsesongen også nærmer seg.  Vi har lang kyst, vi er et båtelskende folk og 900 000 har anskaffet  seg fritidsbåt. Stortinget var veldig tydelig i 2016 da vi etterlyste  en plan om å få en nullvisjon, på samme måte som vi har lyktes med  vei. For baksiden av dette er at vi i fjor hadde 102 dødsfall, hovedsakelig  knyttet til bruk av småbåt. 

Så er vi kjent med at man har bedt Statens havarikommisjon om å gjennomføre en ny faktaundersøkelse, og så vidt vi har registrert, kom den før jul. Kan vi forvente at vi nå før denne sesongen får en skikkelig plan for nullvisjon med tanke på sikkerhet til sjøs, og ikke minst med tanke på fritidsbåter?

",Ruth Grung,Arbeiderpartiet,2019-04-03,2019-04-03
1392,2018-2019,"«Det er naudsynt med  auka produksjon av fornybare ressursar frå skog og jordbruk, samt  betre bruk av råstoffa for å utnytte mogelegheitene som ligg i bioøkonomien.»

Det sa statsråd Jon Georg Dale i 2016 da regjeringen la fram bioøkonomistrategien med det løfterike navnet «Kjente ressurser – uante muligheter». Tirsdag 12. mars i år presenterte regjeringen en ny strategi for skognæringen. Nå er det arenaer for samarbeid og dialog, rett kompetanse og næringsrettede virkemidler som skal gi et løft for det grønne skiftet.

Hvorfor kommer man så med en ny strategi snaue tre år etter den forrige? Jo, kanskje hadde styreleder Olav Breivik i Viken Skog rett da han på Høyres landsmøte påsto at trærne trengte investeringer. Der Finland og Sverige ifølge Høyre-mannen Breivik har investert for 50 mrd. kr i bioøkonomi og et teknologisk skifte de siste årene, har Norge investert usle 350 mill. kr – småpenger, for å bruke Høyre-mannen Breiviks egne ord.

Alle er enige om at skogen er den nye oljen, men regjeringen har likevel mislyktes med å løfte trenæringen. Det holder ikke med strategier og prat. Det vi nå trenger, er tiltak og handlinger som får opp investeringsevnen. Dessverre bidrar regjeringen i motsatt retning med utstrakt bruk av vern av skog, kutt i midler til skjøtsel, planting og skogpleie, og manglende satsing på infrastruktur som fylkesveier og bane. På toppen kommer et mangehodet og uoversiktlig virkemiddelapparat.

Vi står nå i fare for å bli en bananrepublikk basert på eksport av tømmer – i stedet for å bygge nye grønne arbeidsplasser gjennom et teknologisk skifte og skape verdier i skiftet fra en fossil økonomi til en grønn økonomi. Spørsmålet er: Vil næringsministeren bidra til økt investeringstakt og ta initiativ til virkemidler, sånn at vi kommer opp på det investeringsnivået som våre naboland har, knyttet til bioøkonomi og teknologiskiftet?

",Ole André Myhrvold,Senterpartiet,2019-04-03,2019-04-03
1393,2018-2019," Mitt spørsmål går til forsvarsministeren.

Regjeringen har nå gjennomført en konkurranseutsetting av alt renholdet i Forsvarets egne bygg. Dette ble gjennomført til tross for advarsler fra en lang rekke hold, også fra fagbevegelsen og fra de lojale ansatte. Rundt 60 renholdere har reservert seg mot å bli overført til private aktører og ble sagt opp fra jobben sin. Rundt 200 renholdere ble overført til den private aktøren. Resten sluttet underveis i prosessen. Denne privatiseringen har resultert i dårligere arbeidsvilkår, høyere klagefrekvens og store tap av pensjonsrettigheter for enkelte av de ansatte. For flere av renholderne ble tapet i pensjonsrettigheter beregnet til 1,3 mill. kr. Både renholderne i ISS og de ansatte i Forsvaret har uttrykt stor misnøye med den nye organiseringen. Dette er en misnøye som er dokumentert gjennom den omfattende Fafo-rapporten «Når jobben settes ut på anbud – Outsourcing av renhold i Forsvaret», som ble lagt fram i november 2018. Her ble det presisert at misnøyen ikke minst skyldes nedbemanningen. Færre ansatte i det private ISS gir større inntjening, men renholderne får altfor høye yrkeskrav, og kvaliteten på renholdet går ned.

Da er spørsmålet: Er statsråden som ansvarlig for dette fornøyd med resultatet av denne privatiseringen, og kan han overfor Stortinget redegjøre for den reelle gevinsten som dette har skapt? 

",Martin Kolberg,Arbeiderpartiet,2019-04-03,2019-04-03
1394,2018-2019," Mitt spørsmål går  til næringsminister Røe Isaksen.

Klimakrisa er menneska si desidert største utfordring. Demonstrasjonen utanfor her, der 40 000 elevar gjekk til klimastreik – mange av dei er kanskje her og følgjer med på denne spørjetimen i dag – er også eit vitnesbyrd om alvoret i situasjonen. Vi skal i løpet av elleve år halvere utsleppa i Noreg. Samtidig skal vi skape fleire hundretusen nye, grøne arbeidsplassar i næring og industri, som skal ta over for den rolla som petroleum har i dag, og vi må gjere det samtidig som vi reduserer forskjellane i samfunnet. Vi treng med andre ord ein ny, grøn deal, ein plan for korleis vi skal kome oss ut av den situasjonen vi er i i dag, slik vi gjer på samfunnsområde der vi har store utfordringar – f.eks. har vi Nasjonal transportplan, vi har ein forsvarsplan osv. Det blir på same måten som vi har løyst det i tidlegare tider når vi har stått overfor ei djup krise, i mellomkrigstida, slik som vi gjorde det etter krigen, og slik som vi planla da den første olja blei funnen – altså at staten går aktivt til verks. 

Dette er jo ei utfordring som verkeleg er mat for ein offensiv næringsminister. Vi treng ein næringsminister som tar dette alvoret verkeleg inn over seg. Men i ei pressemelding frå regjeringa signaliserer statsråden kva som er hans viktigaste sak som næringsminister. Det er gjennomgang av verkemiddelapparatet. Han ønskjer å «bli bedre på å kutte ut ordninger som ikke fungerer, og prioritere det som fungerer». Og videre: «Vi vet ennå ikke hvilke endringer som vil komme ut av denne gjennomgangen …». Ikkje med eitt ord i denne varslinga frå statsråden seier han noko om den store krisa vi står overfor som samfunn. Er det slik at statsråden sit på kontoret og ryddar i verkemiddel mens huset står i brann?

",Torgeir Knag Fylkesnes,Sosialistisk Venstreparti,2019-04-03,2019-04-03
1395,2018-2019," Spørsmålet mitt går  til forsvarsministeren.

I møte mellom Forsvarsdepartementet, tillitsvalde i Forsvaret og politikarar i Andøy sommaren 2018 vart kostnader for MPA på Evenes anslått til 1,083 mrd. kr. Seinhausten 2018 sa Ingvild Melvær Hanssen, fagsjef i Finansdepartementet, at prosjektet rundt MPA på Evenes låg på om lag 1,4 mrd. kr. I investeringsproposisjonen til Stortinget ber regjeringa no om 1,8 mrd. kr til etablering av MPA på Evenes. 

Kan statsråden garantere at det ikkje vert ytterlegare auka kostnader i samband med etablering av MPA på Evenes? 

",Liv Signe Navarsete,Senterpartiet,2019-04-03,2019-04-03
1396,2018-2019," Det er jo alltid spennende  hvem jeg nå skal spørre. Det blir i hvert fall ikke næringsministeren.  Det blir ham som er her for første gang i spørretimen, nemlig utviklingsministeren. Og  vi ønsker ham velkommen hit, for det er viktig med et godt samarbeid  med Stortinget om utviklingspolitikk.

Det har dessverre blitt en trend internasjonalt å angripe kvinners rett til å bestemme over egen kropp. Et gjentagende angrep er den velkjente «global gag rule». I forrige uke ble vi møtt med den foruroligende nyheten om at Trump-administrasjonen nok en gang har utvidet den. I førersetet så vi den amerikanske utenriksministeren, som sa at han ville få has på det han kaller den globale abortindustrien. Det betyr at alle organisasjoner som driver med noen form for samarbeid med organisasjoner som driver med abortveiledning – altså samarbeid! – også blir rammet. De får redusert støtten sin umiddelbart og kuttet den. Vi vet at denne regelen rammer kvinners rett til abort i utsatte krigsområder og i flyktningleirer. Men ikke bare det: Det rammer også arbeidet til organisasjoner som driver med prevensjonsmidler, behandling av gravide kvinner, dem som lever med hiv, arbeidet mot tuberkulose og malaria, og mobile helsestasjoner for mødre og deres barn – dersom organisasjonen også samarbeider med noen som driver med abortveiledning.

Mitt spørsmål til statsråden er: Hvorfor har han ikke uttalt seg om endringene innen «global gag rule», og hva mener han om disse endringene?

",Anniken Huitfeldt,Arbeiderpartiet,2019-04-03,2019-04-03
1397,2018-2019,"Jeg viser til beredskapssituasjonen i Vågsfjordbassenget, der styret i helseforetaket vedtok å legge ned ambulansebåten ""Alden"" fra 1. januar 2019. Helseforetakene er i en økonomisk situasjon som fører til at de blant annet kutter i de akuttmedisinske tjenestene. Stortinget har bedt om en stortingsmelding med en helhetlig gjennomgang av de prehospitale tjenestene, inkludert ambulansetjenesten.
Vil statsråden sørge for at kuttene settes på vent til en slik helhetlig gjennomgang er på plass?",Martin Henriksen,Arbeiderpartiet,2019-04-03,2019-04-10
1398,2018-2019,"For tida pågår det ein gigantisk prosess i Statens vegvesen med overføring av oppgåver og tilsette frå staten til fylkeskommunane og ei mogleg overføring frå regionkontor til divisjonar kombinert med omfattande nedbemanning.
Korleis vil statsråden sikre at omdanninga av Statens vegvesen skjer i tråd med regjeringa sine eigne ambisjonar for regional fordeling av statlege arbeidsplassar, og når ser statsråden for seg at det vil bli fatta ei endeleg avgjerd i denne saka?",Geir Inge Lien,Senterpartiet,2019-03-28,2019-04-10
1399,2018-2019,"Da jeg spurte utenriksministeren i Stortinget 10. oktober 2018 om den norske statsborgeren og trebarnsfaren som uten anklage, siktelse eller dom har vært fengslet i 10 år i Pakistan, viste hun til at ""det er politiet som har ansvar for letearbeid og etterforskning"". Familiens advokat fikk 2. september 2018 en e-post fra politiet om at ""Vi har oppdaterte opplysninger om at din klient er død i Pakistan"". Ifølge advokaten og trebarnsfarens bror har de hatt kontakt med en person som nylig har sittet i fengsel med trebarnsfaren for vel to måneder siden, og som har gitt konkrete opplysninger som bekrefter identiteten hans. 
Hvordan vil statsråden ta opp med politiet deres praksis for å melde en savnet person i utlandet død, og vil statsråden ta initiativ til et samarbeid med UD om en ny innsats for at trebarnsfaren skal løslates?",Jan Bøhler,Arbeiderpartiet,2019-03-28,2019-04-03
1400,2018-2019,"På oppdrag fra Miljødirektoratet har Fylkesmannen i Innlandet laget en liste over aktuelle arealer med naturreservatkvaliteter og med nasjonalpark- og/eller landskapsvernkvaliteter. Lista bygger kun på rent naturfaglige kvaliteter, i tråd med oppdraget Fylkesmannen fikk. Departementet vil så vurdere om det skal utarbeides en ny nasjonalparkplan på bakgrunn av foreslåtte områder. 
Hvis departementet velger å gå videre med arealene direktoratet tilrår, når vil andre samfunnsmessige vurderinger komme med?",Marit Knutsdatter Strand,Senterpartiet,2019-03-28,2019-04-03
1401,2018-2019,"Ullevål sykehus har beredskapen vi er helt avhengig av hvis mange blir alvorlig skadet ved ulykker eller terror. Det er oppsiktsvekkende nok ikke gjort en risikovurdering av hva det vil bety for beredskapen i hovedstaden, regionen og Norge å splitte opp det samlede akuttmedisinske miljøet på Ullevål.
Mener statsråden det er forsvarlig å vedta nedleggelse av Ullevål sykehus, som innebærer en oppsplitting av akuttmiljøet, uten å gjennomføre en risikovurdering av hva det vil bety for beredskapen?",Bjørnar Moxnes,Rødt,2019-03-28,2019-04-03
1402,2018-2019,"EU og Island ble 22. mars enige om at gjeldende bestemmelser i tredje energipakke ikke påvirker Islands ""fulle, suverene kontroll over Islands energiressurser og deres myndighet til å bestemme hvordan de skal bli benyttet og forvaltet. Beslutninger om strømforbindelser mellom Island og EUs elektrisitetsmarked ligger helt under de islandske myndigheters kompetanse"". Norge har ikke fått noen tilsvarende erklæring fra EU. 
Vil regjeringen ta initiativ til at ACER-saken behandles på nytt av Stortinget?",Sigbjørn Gjelsvik,Senterpartiet,2019-03-28,2019-04-03
1403,2018-2019,"Styret i Helse Møre og Romsdal har på styremøte 27. mars 2019 vedtatt å legge ned fødeavdelinga i Kristiansund, på tross av at ein fagleg rapport har dokumentert høgt risikonivå ved samanslåing. Det gjeld særleg risiko for manglande rekruttering og bemanning, tap av nøkkelpersonell, lang reiseveg for fødande og for beredskap og følgjeteneste. Fødande på Smøla vil no få tre timars reiseveg til fødetilbod.
Forsvarar statsråden Helse Møre og Romsdal sitt vedtak, og meiner han at fødande på Smøla overdriv avstandsulempene?",Hans Inge Myrvold,Senterpartiet,2019-03-28,2019-04-03
1404,2018-2019,"Styret i Helse Møre og Romsdal har på styremøte 27. mars 2019 vedtatt å legge ned fødeavdelinga i Kristiansund allereie frå hausten og sende dei fødande til Molde. Auka transporttid til fødeavdeling veit vi aukar risikoen for uheldige hendingar. Helseminister Høie kan når som helst gripe inn og gjera om vedtaket, som alle ser er gjort ut ifrå økonomi, og ikkje ut ifrå fag.
Er nedlegging av fødeavdelinga regjeringas politikk, og viss ikkje – vil statsråden snarast komme på banen og gjera om vedtaket frå føretaksstyret?",Per Olaf Lundteigen,Senterpartiet,2019-03-28,2019-04-03
1405,2018-2019,"I disse dager mottar folk skattemeldinga si. Titusenvis av norske arbeidsfolk vil dessverre få en kraftig skattesmell på grunn av regjeringens systematiske kutt i ulike pendlerfradrag. 
Hvorfor mener statsråden at det er riktig at arbeidsfolk som må reise langt på jobb, skal straffes med høyere skatt og økte avgifter?",Trygve Slagsvold Vedum,Senterpartiet,2019-03-28,2019-04-03
1406,2018-2019,"Prosessen med supplerende vern er en oppfølging av Meld. St. 14 (2015–2016). Som det er beskrevet i dokumentet, er det utarbeidet i et samarbeid med andre departement. I meldingen står det at arealbruk og omdisponering av areal til f.eks. veg, boligbygging, industri og næringsformål er viktig for samfunnet, men samtidig den faktoren som har størst innvirkning på naturmangfoldet. 
Hvilke andre departement har vært med å legge premisser og kriterier for denne prosessen, som allerede nå har identifisert potensielle verneområder?",Bengt Fasteraune,Senterpartiet,2019-03-28,2019-04-03
1407,2018-2019,"Styret i Helse Møre og Romsdal har vedtatt omfattande kuttforslag som går ut over pasienttilbodet. Ei fødeavdeling skal leggast ned, rehabiliteringstilbod skal om mogleg overtakast av private eller kommunane, psykiatrisengeplassar vert kutta, reinhald privatisert, liggetid korta ned og ambulansetenesta er trua. Ordførarar vel no å legge ned alle samarbeidsavtaler med helseføretaka.
Meiner statsråden at dette er måten å drive sjukehuspolitikk på – å kutte i drifta på sjukehusa og lempe kostnadene over på kommunane?",Geir Inge Lien,Senterpartiet,2019-03-28,2019-04-03
1408,2018-2019,"Kunnskapsdepartementet har i dag gitt tilskudd til å bygge 1 448 nye studentboliger. Dette er et nedslående tall, bare 40 pst. av det regjeringen selv sier de skal bygge i år. En rapport om tilskuddsordningen for studentboliger fra januar 2019 anbefaler en større endring i tilskuddsordningen for å forenkle arbeidet med studentboligbygging.
Hva gjør statsråden konkret for å faktisk få bygget det antallet studentboliger som regjeringen sier de skal bygge, og vil statsråden vurdere endringer i tilskuddsordningen for å få fart på studentboligbyggingen?",Mona Fagerås,Sosialistisk Venstreparti,2019-03-27,2019-04-10
1409,2018-2019," Kunsten skal være  fri, «demokratiske statar» skal «hindre at staten som maktorgan  utøver press» og sensur av kunsten, «armlengds avstand» handler  om å verne om kunstens ytringsfrihet, om å sikre at politiske interesser  ikke påvirker det frie, kunstneriske skjønnet. 

Alt dette er hentet fra kulturmeldingen som regjeringen la fram før jul. Ingenting av dette er kontroversielt, det er egentlig som selvfølgeligheter å regne, det er prinsipper vi alle er enige om. Ja, det er egentlig så selvsagt at det nesten blir banalt, tenkte vi alle da vi leste kulturmeldingen. Men de siste ukene har vist oss at det slett ikke er noen selvfølge at kunsten er fri. Tvert imot har statsministeren selv gått over streken, lagt press på og ment noe om hva teaterstykket Ways of Seeing kunne føre til, at det kunne bli tøffere å være politiker, og at de måtte tenke seg om. 

Dette har naturlig nok skapt sterke reaksjoner. Forstår statsministeren at Black Box og folkene bak Ways of Seeing og en samlet kunstnerskare føler dette som et press, og vil statsministeren gi dem en beklagelse?

",Anette Trettebergstuen,Arbeiderpartiet,2019-03-27,2019-03-27
1410,2018-2019," Erna Solbergs regjering er  også en First House-regjering, det er godt kjent. Etter regjeringsskiftet  i 2013 gjorde seniorrådgiver fra First House Sylvi Listhaug sin  entré rundt Kongens bord. Da Listhaug måtte gå, ble hun erstattet  av First House-partner Tor Mikkel Wara – First House ut og First  House inn. Det kan virke som om lobbyistene har en fast plass rundt  bordet i Erna Solbergs kabinett. I tillegg har karrierelobbyistene  vært godt representert på lavere nivå i regjeringsapparatet, til  og med Kristelig Folkeparti fikk med seg en First House-rådgiver  inn i regjering tidligere i år, på tross av Herrens ord: «Dere kan ikke  tjene både Gud og Mammon.»

Til gjengjeld har statsministeren avgitt sine nærmeste i retur, både Ernas stabssjef, Ernas taleskriver og Ernas statssekretær har gått til First House. 

I forrige uke fikk vi innsyn i en fersk korrespondanse mellom Statsministerens kontor og Sigbjørn Aanes. Aanes er partner i First House, han har vært en av Erna Solbergs aller nærmeste rådgivere i regjering og har i den siste tiden vært i kontakt med flere av statsministerens statssekretærer, kommunikasjonssjefen ved SMK og også Erna Solberg selv. Aanes sier at dette foregår utenom jobb, og at han stiller opp som Tor Mikkel Waras venn – og det er vel og bra. Men jeg lurer på hvorfor statsministeren har kontakt med en statsråd i permisjon, og også gjennom aktører som kan ha påvirkningsinteresser inn mot regjeringen – som åpenbart en partner i First House kan ha.

",Bjørnar Moxnes,Rødt,2019-03-27,2019-03-27
1411,2018-2019," Som vi kjenner til,  streiket 40 000 norske skoleelever over hele landet for klimaet  forrige fredag. De Grønne støtter klimastreikernes krav, og vi har  allerede en politikk som langt på vei oppfyller dem: 

Vi er stolte over å ha flyttet denne debatten i Norge, over at det nå er stuerent å foreslå en avvikling av oljenæringen – spesielt etter at Riksrevisjonen har avdekket alvorlige forhold i oljevirksomheten i nordområdene.

De Grønne blir inspirert av klimastreiken. Vi er det eneste partiet på Stortinget som er i nærheten av å innfri klimastreikernes krav i dag. Vi ser at andre partier nå skrur opp klimapolitikken sin, og vi oppfordrer alle andre partier på Stortinget til å gjøre det samme. Selv våre planer om et reelt grønt skifte, en grønn ny deal, brer seg. 

Statsministeren har snakket mye om regjeringens eksisterende politikk, men lite om konkrete svar på klimastreikernes krav. Jeg spør derfor helt konkret: Vil statsministeren komme klimastreikerne i møte på deres tre hovedkrav?

",Kristoffer Robin Haug,Miljøpartiet De Grønne,2019-03-27,2019-03-27
1412,2018-2019," Fredag var en historisk  dag. Stortinget var beleiret av framtiden, av tusener på tusener  av barn og unge som var her for å kreve klimahandling. Vi ser nå  et klimaopprør nedenfra, som kommer til å forandre politikken og  samfunnet vårt. 

Regjeringens reaksjon har vært å mene at elevene ikke burde streike, men heller diskutere klima i samfunnsfagtimen. Samtidig så jeg en voldsom reaksjon fra regjeringen på at en gruppe forskere og forfattere har skrevet en kronikk i Aftenposten – det er en veldig rebelsk ting å gjøre, å skrive en kritisk kronikk i Aftenposten. De ble av regjeringen etterpå beskyldt nærmest for å mangle demokratisk sinnelag. Det vi ser, er en regjering som blir mer stresset av klimastreik og klimaopprør enn av klimakrise. 

Elevene her ute ropte taktfast og ofte: Hvor er Erna? Jeg vet jo at statsministeren var i Brussel for å feire EØS-avtalen – jeg håper det var trivelig – men jeg tror likevel spørsmålet kan forstås i litt overført betydning: Hvor er statsministeren i klimapolitikken? Hun styrer på sjette året. Målene for 2020 er gitt opp – selv om det aldri er innrømmet, nærmer det seg vel så mye nå at det er på det rene. Norge skal kutte utslippene med 40 pst. innen 2030, men regjeringens egne dokumenter viser at en ikke er i nærheten av å være på kurs mot det.

Ungdommene og barna som streiket, har bedt oss om å gå inn for et mål om – og en plan for å nå – et kutt for Norge på 60 pst. innen 2030. Har regjeringen tenkt å lage en forpliktende plan for at Norge skal kunne kutte 60 pst. av klimagassutslippene innen 2030? 

",Audun Lysbakken,Sosialistisk Venstreparti,2019-03-27,2019-03-27
1413,2018-2019,"Statsminister Erna  Solberg valgte å løfte fram Orion-fly i sitt første svar til Arbeiderpartiets  leder, Jonas Gahr Støre. Takket være det forsvarsforliket som Høyre,  Arbeiderpartiet og Fremskrittspartiet står sammen om, har det blitt  veldig stor uro rundt Orion-flyene og den kapasiteten de har. Senest  i helgen ba Forsvarets operative hovedkvarter om at Orion-flyene  skulle komme på vingene og bistå ved den store ulykken som var utenfor  Molde. Men svaret var at man ikke hadde kapasitet. Det var ikke  mannskap til å bemanne Orion-flyene – nettopp på grunn av uroen  var det ikke personell til å bemanne dem. Takket være regjeringens  egen politikk var ikke den kapasiteten tilgjengelig for helgens  redningsaksjon. Er det en situasjon statsministeren kan leve med  – at det er politiske vedtak som gjør at en nå, hvis ulykken er  ute, ikke kan stille med den kapasiteten? 

Det andre statsministeren løfter fram i diskusjonen, er helikopterkapasitet i Nord-Norge. Men igjen: Takket være det forsvarsforliket som Høyre tok initiativet til, skjer det nå en nedbygging av helikopterkapasiteten i Nord-Norge. Alle de tunge faglige instansene har vært krystallklare på det: I møter med hovedredningssentralen i Bodø sier de at det er uansvarlig å flytte Bell-helikoptrene. Politimesteren har vært helt tydelig på det: Det er veldig dårlig for beredskapen i Nord-Norge å flytte dem. Fylkesmannen, som har det øverste ansvaret for beredskapen, har vært krystallklar i sin tilbakemelding: Det å flytte Bell-helikoptrene svekker beredskapen. Så statsminister Erna Solberg må svare på dette: Senest i helgen hadde ikke Orion-flyene kapasitet på grunn av politiske vedtak, og vi vet at Bell-helikoptrene skal flyttes. Har det vært gode vedtak eller har det vært dårlige vedtak?

",Trygve Slagsvold Vedum,Senterpartiet,2019-03-27,2019-03-27
1414,2018-2019," Vi har bak oss en dramatisk  helg med redningsoperasjonen utenfor norskekysten. Hustadvika er  et dramatisk kyststrekk, og et stort cruiseskip kom i nød. Det var  også et sted langs vår kyst der det er stor redningskapasitet og  – la meg si – kvalitet i verdensklasse. Vi er imponert over det  vi så av redningsarbeid i helgen. 

Men spørsmålet er: Hva med situasjonen lenger nord i våre farvann? Jeg så for en tid tilbake at sjefen for Hovedredningssentralen i Nord-Norge sa at det er dobbelt så mange hendelser på sjøen nå som for 15 år siden, og spørsmålet er da: Er kapasiteten til redning dobbelt så god? Eller, mer grunnleggende, er den god nok? 

Cruisetrafikken trekker nordover. Vi kan tenke oss hvordan det ville vært med dette skipets nød hvis det hadde skjedd nord for Svalbard. I dag så vi bilde i en avis der det lå et cruiseskip med 4 500 passasjer og 1 300 mannskap til kai på Svalbard, og vi kan jo tenke oss hva som ville skje om de kom i nød. 

I nord har det fra januar til april vært 20 anløp av cruisetrafikk, opp mot 20 000 passasjer, så det er stor aktivitet, og den er økende. Norge har søk- og redningsansvar i disse områdene av Arktis. Det var en avtale som ble forhandlet fram i Arktisk råd i min tid som utenriksminister. Spørsmålet er: Følger Norge opp med de kapasitetene som trengs? Det vil aldri kunne bli som utenfor Hustadvika og på land, men er vi noe i nærheten av å kunne si at det er akseptabelt og trygt?

På Svalbard har vi to redningshelikoptre og Sysselmannens skip, som for øvrig ligger i opplag deler av året. Kystvakten seiler i det store området. Vi stiller krav til hvilke type skip som kan seile, polarkoden åpner for det. Men spørsmålet er: Er Norge rustet til å ivareta sitt ansvar for søk og redning i Nord-Norge, i Arktis – med økende cruisetrafikk og næringstrafikk ut og inn av Arktis? Hvordan ser statsministeren for seg at vi eventuelt kan styrke den kapasiteten for å nå de målene som vi burde sette oss?

",Jonas Gahr Støre,Arbeiderpartiet,2019-03-27,2019-03-27
1415,2018-2019,"25 organisasjoner, med NHO, LO og Zero i spissen, står sammen med en samlet opposisjon på Stortinget bak ønsket om et CO2-fond for næringstransport. Likevel kunne vi lese i Dagbladet den 25. mars at flere års arbeid med å få fondet på plass har strandet.
Hvorfor har statsråden latt sjansen til å redusere utslippene fra transportsektoren på en effektiv og målrettet måte gått fra seg?",Else-May Norderhus,Arbeiderpartiet,2019-03-27,2019-04-03
1416,2018-2019,"I oktober i fjor fikk fylkesmennene i oppdrag av Miljødirektoratet å identifisere mulige områder som kan være aktuelle for supplerende vern, med frist 1. februar i år. Fylkesmennene skal først foreslå konkrete områder, og Miljødirektoratet foretar deretter en samlet vurdering av fylkesmennenes forslag.
Når vil man starte med å involvere andre parter enn fylkesmennene i prosessen? ",Ole André Myhrvold,Senterpartiet,2019-03-26,2019-04-03
1417,2018-2019,"I arbeidet med nye regler for drosjenæringa har mange uttrykt bekymring for at drosjetilbudet i distriktene vil bli dårligere. I høringsnotatet foreslår departementet at fylkeskommunene skal få adgang til å tildele lokale eneretter for drosjetransport i bestemte områder. Flere, blant annet drosjenæringen, mener at dette ikke er nok for å sikre et godt drosjetilbud i hele landet. 
Hvilke grep vil statsråden ta for å sikre at ordningen med enerett opprettholder et godt drosjetilbud for folk i hele landet?",Siv Mossleth,Senterpartiet,2019-03-21,2019-04-10
1418,2018-2019,"Undersøkelsen av studentenes helse og trivsel kom i september 2018, men så seint som 4. mars 2019 uttalte statsråden til TV2 at hun synes tallene knyttet til studenter med psykiske vansker er alt for høye. 
Hvilke tiltak gjør statsråden for å ivareta studentenes psykiske helse, som Norsk studentorganisasjon savner tiltak rundt, og for å ta tak i utfordringene som går tilbake til da studentene var i 14–17 års alderen?",Marit Knutsdatter Strand,Senterpartiet,2019-03-21,2019-03-27
1419,2018-2019,"Mentis Cura er et eksempel på et norsk selskap som har utviklet en ny metode for diagnostisering av demenssykdommer. Metoden er ikke-invasiv og lavkost.  De har fått tilgang til flere markeder internasjonalt, men opplever at det er vanskeligere å få innpass i det norske markedet. 
Hva vil statsråden gjøre for å sikre at norske helseinnovatører blir brukt i vår felles helsetjeneste?",Tuva Moflag,Arbeiderpartiet,2019-03-21,2019-03-27
1420,2018-2019,"Media har i den senere tid rettet oppmerksomhet mot såkalt mobilkapring og salg av SIM-kort til falske abonnenter. I Dagsnytt 18 13. mars sa statsråden at ""det er et krav i dag om entydig identifisering både ved portering av telefonnumre og også ved kjøp av SIM-kort. Men det følges åpenbart ikke opp i praksis […] Så jeg har både bedt om at vi skal nå se om lovverket eller regelverket er godt nok, eller om det er behov for å stramme det inn – men også ikke minst at det regelverket vi har faktisk følges"". Statsråden nevnte også Bank-ID som et mulig redskap for entydig identifisering.
Mener statsråden det er behov for klarere regler for hvordan entydig ID-sjekk skal gjennomføres, og for kontrollrutiner og sanksjoner ved brudd på dette?
",Jan Bøhler,Arbeiderpartiet,2019-03-21,2019-03-27
1421,2018-2019,"Ifølge Helse- og omsorgsdepartementet er Beslutningsforum ikke et offentlig organ, jf. Bergens Tidende 18. mars. Dette er ""åpenbart feil"", ifølge jussprofessor Jan Fridthjof Bernt, som mener påstanden fremstår som et forsøk på å unngå reglene om åpenhet og kontroll. Beslutningsforum avgjør hvorvidt pasienter får ta i bruk nye legemidler, og departementets praksis innebærer at borgerne fratas retten til innsyn i og klage på disse beslutningene. 
Hvilket lovgrunnlag har statsråden for å hevde at Beslutningsforum ikke er et offentlig organ?",Kjersti Toppe,Senterpartiet,2019-03-20,2019-03-27
1422,2018-2019,"Direktøren i Helse Møre og Romsdal har anbefalt å fremskynde sammenslåingen av fødeavdelingene i Kristiansund og Molde. Stram sykehusøkonomi og effektiviseringskutt har gitt behov for innsparinger. Frem mot en endelig samling av fødetilbudet har det vært en forutsetning at eksisterende tilbud ikke legges ned før alternativer finnes.
Vil statsråden opplyse om hvorfor forutsetningene for en samling av sykehustilbudet i Nordmøre og Romsdal, i strid med Stortingets vedtak 750 (2017–2018), nå er i ferd med å brytes?",Ingvild Kjerkol,Arbeiderpartiet,2019-03-19,2019-03-27
1423,2018-2019,"Sjølv om talet på barneekteskap har gått ned globalt, så er barneekteskap framleis ein vanleg praksis. Difor er FNs berekraftsmål om å få slutt på alle barneekteskap innan 2030 svært viktig å støtte opp om. Arbeidet mot barneekteskap handlar om meir enn formelle ekteskap, det handlar òg om kunnskap om eigen kropp og rettar. 
Kan statsråden gjere greie for status på kor langt han har kome med å få på plass ein strategi mot barne- og tvangsekteskap i det internasjonale arbeidet?",Hadia Tajik,Arbeiderpartiet,2019-03-18,2019-04-03
1424,2018-2019,"Statsministeren har i sin håndtering av Black Box-saken bidratt til å legge utilbørlig press på ytringsfriheten til et maktkritisk teaterstykke. Dette har skapt store reaksjoner. 
Vil statsministeren gi Black Box og folkene bak stykket Ways of Seeing en beklagelse?",Anette Trettebergstuen,Arbeiderpartiet,2019-03-18,2019-03-27
1425,2018-2019,"Et velfungerende kapitalmarked er avgjørende for å utvikle lønnsomme bedrifter. Norge skårer høyt på kapitaltilgang, men lavt på investering. Vi trenger å utvikle ny aktivitet med potensial til gradvis å erstatte den høye verdiskapingen som petroleum står for. En god offentlig debatt om hvordan man kan få en mer effektiv kobling mellom innovative bedrifter og kapitaleiere er derfor viktig. 
Hvorfor velger regjeringen ikke å fremme en stortingsmelding basert på Kapitaltilgangsutvalget, de 50 høringsinnspillene og forslagene til tiltak?",Ruth Grung,Arbeiderpartiet,2019-03-13,2019-04-03
1426,2018-2019,"Viser til oppslag i NRK 13. mars om at Nord-Norge mister store deler av sin helikopterberedskap. 
Hvordan vil statsråden sikre helikopterberedskapen i Nord-Norge?",Sandra Borch,Senterpartiet,2019-03-13,2019-03-27
1427,2018-2019," Mitt spørsmål går også til  klima- og miljøministeren.

Norsk avfallshåndtering, NOAH, har siden 1993 hatt et deponi for behandling og lagring av særlig farlig uorganisk avfall i det tidligere kalksteinsbruddet på Langøya utenfor Holmestrand. Det har lenge vært kjent at dette deponiet snart er fullt. NOAH søkte om å opprette et nytt deponi for farlig avfall i Dalen gruver i Porsgrunn kommune, men planene ble avvist kontant av Porsgrunn bystyre allerede i mars 2015. I tillegg til dette jobbes det fra Bergmesteren Raudsand AS med et alternativ. Spørsmålet er likevel nå helt uavklart. Tidsepoken for hvor lenge man kan holde på med Langøya, nærmer seg enda mer slutten, og det er ingen tvil om at konflikten omkring dette temaet nå forsterkes i takt med at Langøya fylles. Til Varden 17. februar sier stortingsrepresentant Carl-Erik Grimstad følgende:

Og han følger opp i Aftenposten 10. mars, hvor han egentlig sier at Venstre bør gå ut av regjeringen dersom en må åpne opp for gammeldagse deponimetoder.

Jeg tror Grimstad på en god måte beskriver den allmenne frustrasjonen, forbannelsen og til dels fortvilelsen som ligger i den saken. Da Venstre sist helg hadde sitt landsmøte, ble deponi omtalt i Trine Skei Grandes tale, hvor vi fikk inntrykk av at hun sa nei til gammeldags gruvedrift og gammeldagse deponier.

Mitt spørsmål til klima- og miljøministeren er derfor: Gir et statlig pålegg overfor lokaldemokratiet, altså mot deres vilje, om å etablere et gigantisk deponi for farlig avfall i de gamle kalksteinsgruvene i Norcem med NOAHs prosess, som ble etablert på 1990-tallet, et moderne eller et gammeldags deponi?

",Terje Aasland,Arbeiderpartiet,2019-03-13,2019-03-13
1428,2018-2019," Mitt spørsmål går til  klima- og miljøministeren.

Vi har to typer klimagassutslipp, de naturlige, som skapes gjennom biologiske prosesser, og de fossile, som skapes gjennom menneskeskapte prosesser for å skape energi. 

FNs klimapanel slår klart fast at vi ikke når klimamålene uten fangst og lagring av CO2. Da trenger vi de industrielle prosessene og metodene for fangst og lagring, men vi må også ta i bruk de naturlige fangst- og lagringsmetodene. Vi når rett og slett ikke klimamålene uten. Sentrale forskningsmiljøer påpeker også at skjøtsel, skogplanting og aktiv forvaltning av skogen er selve nøkkelen for å lykkes. 

Samtidig brukte Venstre store deler av sitt landsmøte til å snakke om Senterpartiet og Senterpartiets klimapolitikk. Det er jo interessant at det kommer fra et parti som ikke klarer å få på plass løsninger for å omstille næringstransporten, som ikke klarer å komme videre med industriell fangst og lagring av CO2, som i inneværende års budsjett ikke har noen satsing på norsk skogplanting og -skjøtsel, som – mens vi snakker om det – har bidratt til at trebearbeidingsbedriften Arbor, i Nordland, sliter med råstofftilgang på grunn av ukritisk vern av skog, og som per i dag heller ikke har fått på plass nødvendig CO2-kompensasjon for Saugbrugs i Halden. 

Spørsmålet til statsråden blir da om han mener at økt stående biomasse bidrar til økt CO2-binding og -fangst, og hvis ja: Hvordan vil statsråden bidra til dette?

",Ole André Myhrvold,Senterpartiet,2019-03-13,2019-03-13
1429,2018-2019," Vi har vanskelige ting å fortelle;  vi trenger mer tid til å fortelle det vi har på hjertet. Det sa  et barn med erfaring som vi nettopp møtte. Mitt spørsmål går til  barne- og familieministeren. #heierna-kampanjen mener at ansatte  er viktig for kvalitet. Barneombudet mener det er viktig, ideelle  organisasjoner og barna selv mener det samme. Flere ansatte er nødvendig.

Dette er umulig å forstå på noen annen måte enn at flere ansatte ikke gir kvalitet, og dermed er statsministeren på kollisjonskurs med barna, Barneombudet og #heierna-kampanjen. Er statsråden for barn enig med statsministeren eller med barna, ideelle organisasjoner, Barneombudet og #heierna-kampanjen?

",Kari Henriksen,Arbeiderpartiet,2019-03-13,2019-03-13
1430,2018-2019," Ramona Lind tenkte at hennes  første erfaring fra retten ville bli når hun skulle se sønnen sin,  jusstudenten Charlie, føre sin første sak for retten. I går fikk  hun sin første dag i retten. Det var som vitne i saken mot vogntogsjåføren  som kjørte på sønnen hennes. Charlie ble påkjørt den 7. januar,  han fikk store skader og har kjempet for livet siden. Nå sier legen  at han aldri kommer til å våkne igjen.

Ramona Lind har engasjert seg i kampen for trygge veier i Norge helt siden sønnen ble påkjørt den 7. januar, og hun bærer på et stort sinne – ikke mot sjåføren, men mot dem som har makten, som ser alle ulykkene som tar uskyldige liv på norske veier, og som ikke tar nødvendige grep for å hindre at dette skal skje. Hun sier at det er ikke bare vogntogsjåføren som burde straffes når det skjer en ulykke, på tiltalebenken i Nord-Troms tingrett skulle det også ha vært et transportselskap som hyrer inn billig utenlandsk arbeidskraft uten verken utstyr eller kunnskap til å kjøre på norske veier.

Ramona Lind har også vært ute og støttet vårt forslag om at vi må få en kontroll av utenlandske vogntog på grensene, for å sørge for at de i det minste har dekk og er skodd for norske vinterveier, i det minste har bremser som funker, og i det minste har kjettinger hvis det blir ordentlig glatt. Som vi vet, har regjeringen ikke levert når det gjelder disse tiltakene. 

Jeg vil ha et svar fra statsråden på hva han vil svare Ramona Lind, som bærer på et sinne mot dem som har makten i Norge, som ikke tar nødvendige grep for å sikre trygge veier.

",Bjørnar Moxnes,Rødt,2019-03-13,2019-03-13
1431,2018-2019," Mitt spørsmål går til  klima- og miljøministeren. 

For en måned siden ga regjeringen Nussir ASA tillatelse til gruvedrift ved Repparfjorden i Finnmark. 2 mill. tonn tungmetallholdig gruveslam vil årlig bli dumpet i fjorden. Dette tilsvarer 17 lastebillass i timen hver dag rett ut i en fjord som er gitt spesialbeskyttelse for å ta vare på et utvalg av de viktigste laksebestandene våre. Utvalget som har evaluert mineralloven, sier helt tydelig at det skal gjennomføres en helhetlig vurdering når tillatelser gis. Det skal inkludere miljø og bærekraft, selv når dette har vært vurdert før.

Statsråden lanserer i dag en nullvisjon for plast, men han har altså ikke en nullvisjon for gruveslam i havet. Det synes jeg er underlig.

Mitt spørsmål er: Hvilke miljøvurderinger mener statsråden at det skal gjøres i forbindelse med denne typen gruveprosjekter – som åpenbart skal gjøres i forbindelse med plast?

",Kari Elisabeth Kaski,Sosialistisk Venstreparti,2019-03-13,2019-03-13
1432,2018-2019," Noen ganger virker  det som om det er et mål for Fremskrittspartiet og regjeringen å  gjøre livet litt vanskeligere for alle som jobber innenfor samferdselssektoren,  eller som jobber med transport i Norge. Ta sjøfolk – regjeringen  syntes det var altfor gærent at de hadde et hyretillegg som de ikke  skulle betale skatt av. Med Fremskrittspartiet i regjering må man  betale skatt av det, for sjøfolkene har det så bra. Ta anleggsarbeiderne  som bygger vei i landet vårt, og som bor på brakkerigg – finansminister  og Fremskrittsparti-leder Siv Jensen syntes det var for gærent at  de skulle få det skattefritt og ha en fordel av å bo på brakkerigg,  de skulle betale skatt av kosten og losjiet som de hadde. Eller  ta dem som jobber i norsk jernbane nå – hvis man tar tog, snakker  med folk, er det masse usikkerhet, masse utrygghet, og ikke minst  har de som renholder togene, opplevd at deres arbeidsvilkår har  blitt dårligere. 

En annen stor transportnæring er norsk taxinæring. Det er nesten 16 000 folk som jobber i norsk taxinæring, og som gjør en kjempeviktig jobb hver dag. De binder Norge sammen. Vi har en taxinæring som er overalt, alltid, til alle døgnets tider, rundt omkring i hele Norge. Hva har de opplevd med dagens regjering? Jo, de har opplevd et høringsutkast, at en skal deregulere hele næringen og slippe mange nye aktører til, som skaper stor uro. Det er det ene. Det andre de har opplevd, er et avgiftssjokk når de skal kjøpe nye drosjer. Fra desember til januar økte f.eks. avgiften på en Caravelle med rundt 200 000 kr – et direkte angrep på lønnsomheten i næringen. I tillegg har de opplevd at momssatsene først ble økt fra 8 til 10 pst., så fra 10 til 12 pst., noe som gjør at lønnsomheten går ned på hver tur. I Granavolden-plattformen står det at man skal prøve å harmonisere momssatsene ytterligere. 

Kan statsråd Jon Georg Dale nå si til alle dem som kjører drosje, at det er nok avgifter, at det er nok avgiftshopp for norsk drosjenæring? Eller kommer det en ny runde i neste statsbudsjett?

",Trygve Slagsvold Vedum,Senterpartiet,2019-03-13,2019-03-13
1433,2018-2019," I går kom den store overraskelsen:  NSB skal skifte navn til Vy. NSB har overlevd unionsoppløsningen,  første verdenskrig, annen verdenskrig, oljekrise, finanskrise og  et femtitalls norske regjeringer. Men NSB overlever ikke regjeringen Solberg. 

Etter over 130 år er det altså slutt for NSB, Norges Statsbaner. Naturlig nok lot ikke reaksjonene vente på seg i går. Jeg tror samferdselsministeren skal lete godt for å finne dem som synes navneendringen er en god idé. 

Navneendringen, fikk vi høre i går, vil koste 200 mill. kr–300 mill. kr. NSB er et statsaksjeselskap, 100 pst. eid av staten. Samferdselsministeren – og jeg vil anta at han skjønner at spørsmålet er til ham – er generalforsamling i NSB. Spørsmålet mitt er enkelt og greit: Har samferdselsministeren som generalforsamling i NSB godkjent navneendringen?

",Sverre Myrli,Arbeiderpartiet,2019-03-13,2019-03-13
1434,2018-2019,"Den svenske regjeringen la nylig fram et lovforslag om nye regler for datalagring hos teleoperatørene, hvor de pålegges å lagre IP-adresser i 10 måneder. Stortinget vedtok allerede i 2011 lagringsplikt i 6 måneder, men dette er av ulike grunner ikke iverksatt. Daværende justisminister framhevet i et svar til meg i Stortinget 11. januar 2017 at blant annet Kripos og politiet i Bergen, som jobber mot overgrep mot barn på nett, etterlyser lovbestemmelser om lagring av IP-adresser. 
Når planlegger regjeringen å utarbeide et lovforslag om nasjonale regler for lagring av IP-adresser m.m. hos teleoperatørene?",Jan Bøhler,Arbeiderpartiet,2019-03-07,2019-03-13
1435,2018-2019,"Nekst AS er ei ny gründerbedrift i Sogn og Fjordane som har utvikla eit unikt miljøprosjekt for oppdrett av laks utan lus, i tråd med Meld. St. 16. Selskapet har tilgang til godkjent ny teknologi og 3 mrd. kroner for ei unik satsing, men manglar nok konsesjonar til å realisere prosjektet. Nekst AS er òg den einaste aktøren i Sogn og Fjordane som no har ein godkjent søknad om utviklingskonsesjonar. 
Korleis vil statsråden medverke til å sikre at Nekst AS får dei rammevilkåra som trengs for å realisere dette prosjektet?",Steinar Ness,Senterpartiet,2019-03-07,2019-03-13
1436,2018-2019,"Hvordan sørget statsråden for at norske leverandører ble vurdert i Forsvarets anskaffelse av droner til 152 mill. kroner, og hvorfor ble det ikke framforhandlet gjenkjøpsavtaler for norsk industri i kontrakten inngått med den amerikanske leverandøren?",Eirik Sivertsen,Arbeiderpartiet,2019-03-07,2019-03-13
1437,2018-2019,"Ifølge Helse Sør-Øst vil nedleggelsen av Ullevål sykehus lønne seg fordi man kan fjerne funksjoner som i dag finnes på både Rikshospitalet og Ullevål. Det hevdes at man kan spare 500 mill. kroner fordi man vil trenge 500-600 færre ansatte hvis aktiviteten samles. Ifølge Legeforeningen er selv en reduksjon på 30 vaktlag optimistisk – det vil si drøyt 100 årsverk og 100 mill. kroner. 
Hvilke funksjoner mener statsråden er overflødige ved Oslo universitetssykehus, som gjør at man vil trenge 500-600 færre ansatte hvis Ullevål legges ned?",Kjersti Toppe,Senterpartiet,2019-03-07,2019-03-13
1438,2018-2019,"I 2011 fremmet regjeringen Stoltenberg II meldingen: En næring for framtida – om petroleumsvirksomheten. Den styrte regjeringen etter frem til 2013, og den har Erna Solberg styrt etter siden. Arbeiderpartiet har flere ganger etterlyst en ny melding om næringen, men det virker som regjeringen er fornøyd med vår politikk fra 2011. 
Er ikke statsråden enig i at vi må utvikle politikken i tråd med den tiden vi lever i, for å ivareta vår viktigste næring, og vil han fremme en melding om petroleumsnæringen til Stortinget?",Espen Barth Eide,Arbeiderpartiet,2019-03-07,2019-03-13
1439,2018-2019,"Regjeringa har ikkje lagt fram ei utreiing om verdikjeden og finansieringsmodellar for karbonfangst og -lagring. Utan ei slik avklaring er det vanskeleg å skape føreseielege rammevilkår for moglege aktørar og sikre ekstern finansiering. Samstundes vil ikkje regjeringa seie om det vil kome ei investeringsavgjerd i 2020, og statsråden har skapt forvirring ved å antyde at det berre vil satsast på eit prosjekt. 
Kva tid vil regjeringa levere forslag til finansieringsmodellar, slik dei kommersielle aktørane ber om?",Hadia Tajik,Arbeiderpartiet,2019-03-07,2019-03-13
1440,2018-2019,"Gjennom karbonfangst og -lagring kan Norge sikre utslippsfri energi til Europa og samtidig tilby europeisk industri lagring av CO2 – i tråd med det Parisavtalen ber om. Det vil kunne bli en stor og viktig industri for Norge. Da vi fant olje og gass, stimulerte vi til teknologiutvikling ved at staten tok nesten hele regningen, mot at selskapene betaler nesten 80 pst. i skatt av inntektene. USA skal nå gi skatterefusjon for hvert tonn CO2 som renses og lagres. 
Vil regjeringen innføre en slik klimarefusjonsordning i Norge?",Ingvild Kjerkol,Arbeiderpartiet,2019-03-07,2019-03-13
1441,2018-2019,"Karbonfangst og -lagring gjør norsk industri til en del av løsningen på klimaproblemet samtidig som det skaper nye arbeidsplasser. Hvis Norge leverer lagring i henhold til EUs veikart for karbonfangst og -lagring, vil det innebære 22 000 arbeidsplasser bare knyttet til karbonlagring allerede i 2030. I tillegg kommer arbeidsplasser innenfor fangst og transport. 
Er statsråden enig i at det ville vært en fordel for Norge om disse arbeidsplassene ble etablert her i landet?",Ruth Grung,Arbeiderpartiet,2019-03-07,2019-03-13
1442,2018-2019,"Norge har muligheten til å utvikle løsninger og infrastruktur som kan ""avkarbonisere"" europeisk industri ved å lagre CO2 i Nordsjøen. Karbonfangst og -lagring (CCS) er det nærmeste vi kommer en felles løsning for utslipp fra bl.a. metallurgisk, mekanisk og kjemisk industri. I statsbudsjettet for 2019 stod det at en CO2-håndtering skal ""Regjeringen har en ambisjon om å realisere en kostnadseffektiv løsning for fullskala CO2-håndtering i Norge, gitt at dette gir teknologiutvikling i et internasjonalt perspektiv"".
Mener statsråden at aktørene involvert i CCS i Norge ikke bidrar til teknologiutvikling i et internasjonalt perspektiv?",Leif Audun Sande,Arbeiderpartiet,2019-03-07,2019-03-13
1443,2018-2019,"Det finnes få, om noen, utslippsscenarioer som når målet om å begrense temperaturøkningen til to grader uten karbonfangst og -lagring. 
Når regjeringen fremdeles nøler med å få på plass karbonfangst og -lagring – er det fordi man anser at Norge allerede har nådd klimamålene og gjort de nødvendige utslippskuttene?",Åsmund Aukrust,Arbeiderpartiet,2019-03-07,2019-03-13
1444,2018-2019,"I revidert nasjonalbudsjett for 2018 skrev regjeringen følgende: ""Beslutning om å bidra til å finansiere investering og drift av et fullskala prosjekt for fangst og lagring av CO2 må vurderes opp mot andre klimatiltak. Vi må velge effektive tiltak som gir størst mulig klimaeffekt.""
Hvilke andre klimatiltak ser statsråden på som mer effektive enn karbonfangst og -lagring?",Else-May Norderhus,Arbeiderpartiet,2019-03-07,2019-03-13
1445,2018-2019,"Vestlandet er en energiregion. Vår industri er verdensledende på sine felt. Det gjør oss godt posisjonert for fremtiden med høyere verdiskaping og lavere klimagassutslipp. En større del av norsk sokkel skal elektrifiseres. I realiteten bygger vi infrastruktur på havbunnen som i fremtiden kan brukes av havvind. Slik er olje- og gassnæringen en avgjørende næring for å bygge grønn industri. 
Hvilken strategi har regjeringen for å bruke vår verdensledende kompetanse og teknologi innen petroleum for å bygge norsk havvindindustri",Eigil Knutsen,Arbeiderpartiet,2019-03-07,2019-03-13
1446,2018-2019,"I Innst. 376 S (2010–2011) skreiv ein samla komité at det ""er viktig at drifts- og basemiljøet i Florø videreutvikles, og at kompetanse- og funksjonsbredde, herunder personelltransport, sikres. Dette vil være til gunst for regionen, men trolig også i forhold til de behov Statoil og etter hvert flere andre selskap har og er ventet å få i området"". 
Kan statsråden garantere at konsesjonsvilkåra vert overhaldne?",Ingrid Heggø,Arbeiderpartiet,2019-03-07,2019-03-13
1447,2018-2019,"I 2019 vedtok Stortinget å reversera perioden ein kan vera permittert, til 26 veker. Same kvelden som Stortinget debatterte dette, mottok eg brev frå direktørane ved Leirvik AS, Kværner Stord, Westcon Yards, Advantec GE, Wärtsilä og industriklynga Sunnhordland, som mellom anna seier: ""Forutsigbart permitteringsregelverk, med videreføring av dagens ordning, er et av de viktigste rammevilkår industrien trenger for å beholde konkurranseevnen.""
Vil statsråden lytta til industrimiljøet i Sunnhordland, før framlegginga av revidert nasjonalbudsjett?",Magne Rommetveit,Arbeiderpartiet,2019-03-07,2019-03-13
1448,2018-2019,"Norsk olje- og gassindustri har vært en spydspiss for høy kompetanse og ordentlige arbeidsvilkår. Tillitsvalgte i sektoren melder nå om at innleie med kontrakter med lave stillingsprosenter brer om seg. Dette vil over tid undergrave både kompetansen i sektoren, HMS og hvor attraktiv næringen er for norske ungdommer. 
Ser statsråden sammenhengen mellom arbeidsvilkår og kompetanse i næringen, og vil statsråden gjøre noe for å stoppe utbredelsen av innleie med korte kontrakter og lave prosenter?",Runar Sjåstad,Arbeiderpartiet,2019-03-07,2019-03-13
1449,2018-2019,"Da Statoil og Hydro ble fusjonert i oktober 2007, var det store diskusjoner om hvorvidt dette ville føre til at det nye selskapet ville få for stor markedsmakt. Siden den gang har vi vært gjennom et par nedturer i denne bransjen, sist ved oljeprisnedgangen i 2014. Vi ser nå at det er et sterkt press på lønninger i leverandørbransjene til petroleumssektoren. 
Hva har regjeringen gjort for å sikre at ikke Equinor har for stor markedsmakt på norsk sokkel?",Øystein Langholm Hansen,Arbeiderpartiet,2019-03-07,2019-03-13
1450,2018-2019,"Norge styres nå av høyresiden, og Fremskrittspartiet har olje- og energiministeren. Det er flertall i Stortinget for å konsekvensutrede Nordland VI for oljeutvinning. 
Har statsråden noen planer om å foreslå en slik konsekvensutredning for Stortinget, og hvorfor har ikke Høyre og Fremskrittspartiet levert noe slikt forslag i løpet av deres snart seks år i regjering?",Hege Haukeland Liadal,Arbeiderpartiet,2019-03-07,2019-03-13
1451,2018-2019,"På et sykehjem i Nittedal bor en 36 år gammel mann. Han har ""locked-in-syndrom"". Dette som følge av et slag for 8 år siden. Mannen har vist en utrolig vilje til å trene og har opplevd enorme fremskritt siden han startet med trening. Planen er overgang til egen bolig. Likevel får han ikke støtte til treningshjelpemidler, fordi han er midlertidig bosatt på sykehjem.
Mener statsråden det er riktig at pasientenes bostatus skal være avgjørende for om de får treningshjelpemidler i henhold til folketrygdloven?",Tuva Moflag,Arbeiderpartiet,2019-03-06,2019-03-13
1452,2018-2019," Mitt spørsmål går til  arbeids- og sosialministeren.

Jeg vil starte med å referere til Dokument nr. 15:999 for 2018–2019. Der viser statsråden, på spørsmål fra representanten Arild Grande, til at antallet sosialhjelpstilfeller har økt med mer enn 11 000, eller nesten 9 pst., fra 2013 til 2017. Antallet gikk vel heller ikke ned i 2018, skulle en tro – snarere tvert imot, vil jeg anta, når vi ser alle dem som nå mister arbeidsavklaringspengene sine. Av 132 000 sosialhjelpsmottakere i 2017 var det 50 000 som kun hadde sosialhjelp å leve av. 

Hvordan forklarer statsråden denne sterke veksten i antall sosialhjelpstilfeller og det høye antallet personer som ikke har annen inntekt enn sosialhjelp å leve av? 

",Lise Christoffersen,Arbeiderpartiet,2019-03-06,2019-03-06
1453,2018-2019," Også mitt spørsmål går til  statsråd Freiberg. 

Oljeprisfallet førte til redusert aktivitet og en sterk nedgang i oljeinvesteringene over flere år. Det er derfor svært gledelig at Equinor har funnet løsninger som realiserer en utbygging av Johan Castberg-feltet utenfor kysten av Finnmark. Johan Castberg er et viktig industriprosjekt. Med en forventet investering på ca. 50 mrd. kr vil prosjektet utgjøre en betydelig andel av investeringene på norsk sokkel de nærmeste årene. 

Statoil, som nå heter Equinor, inviterte hele Nord-Norge til Veidnes i Finnmark i 2013 for å feire at de skulle bygge en ilandføringsterminal for olje fra Barentshavet på Veidnes. Dette skapte glede, forventninger og krav om at Statoil fulgte opp og på den måten la til rette for store lokale ringvirkninger. I ettertid registrerer vi at Statoil/Equinor skapte usikkerhet vedrørende ilandføring og ilandføringsterminalen.

Stortingsflertallet ba om at utredningen om ulike løsninger for ilandføring skulle legges fram for Stortinget i 2018. Det ble pekt på mulighetene for å se på etablering av flere produserende felt i Barentshavet og olje fra Alta/Gotha- og Wisting-feltene som del av en framtidig løsning. Vi registrerer at saken nå er utsatt, og mitt spørsmål til statsråden er derfor:

Har statsråden tatt noen form for initiativ overfor Equinor og eventuelt andre aktører for å samle flere som kan bidra til å finansiere og realisere en infrastrukturløsning med en ilandføringsterminal på Veidnes, i tråd med lovnadene som er gitt, og de forventningene som er skapt?

",Runar Sjåstad,Arbeiderpartiet,2019-03-06,2019-03-06
1454,2018-2019," Mitt spørsmål går  til statsråd Freiberg.

Stadig flere får øynene opp for hvor viktig det er å verne sårbar natur mot oljeutvinning og andre trusler. Knapt noen miljøsak her til lands har vakt mer engasjement enn kampen mot oljevirksomhet i Lofoten, Vesterålen og Senja. 

Nå samles fiskere, lokalbefolkning, næringsinteresser og urfolk på den andre siden av verden, i Australia, til en miljøkamp der Norge kan bli den store fienden. I et marint verneområde på sørkysten av landet, i Australbukta – Great Australian Bight – har både Chevron og BP takket nei til å bore, mens vårt eget Equinor har sikret seg lisenser for oljeleting med planer om å sette i gang i nær framtid. Det har ført til sterke protester. Miljøorganisasjonene Greenpeace og Wilderness Society har lenge advart mot oljeleting i området, 15 lokale bystyrer er imot, i tillegg til store deler av fiskerinæringen, oppdrettsnæringen og turistnæringen. Equinors egen miljøplan viser at oljesøl fra et utslipp i Australbukta kan bli katastrofalt. Oljen kan nå hele sørkysten av Australia, og i verste fall Bondi Beach, et godt stykke opp på østkysten. Australbukta er Australias Lofoten – et uberørt område med sårbar natur og dyrearter som allerede er truet av klimaendringer. 

Den norske regjeringen har makten til å redde Australbukta. Olje- og energidepartementet eier 67 pst. av aksjene i Equinor, og mitt spørsmål er: Vil statsråden bruke eiermakten i Equinor og instruere selskapet til å stanse oljeletingen i Australbukta?

",Kristoffer Robin Haug,Miljøpartiet De Grønne,2019-03-06,2019-03-06
1455,2018-2019," Mitt spørsmål går til statsråd  Hauglie.

Det har den siste uken vært mye snakk om ulikhet og fattigdom etter at regjeringen la fram ulikhetsmeldingen. Det har også vært litt forvirring rundt hvordan det skal måles, og regjeringen har bidratt til en del tåkelegging. Jeg skal ikke gå inn på akkurat det nå, men på noe av kjernen i debatten. 

Ulikhetene i makt og rikdom øker i Norge. Hovedårsaken er at de rikeste drar fra, men vi er også i en alvorlig situasjon der altfor mange mennesker i Norge sliter med å få endene til å møtes. Regjeringen har i løpet av sin periode ved makten gjennomført en lang rekke usosiale kutt som rammer mange av dem som har minst i det norske samfunnet, som kutt i barnetillegget for uføre, tusener av mennesker har mistet bostøtten, innstramminger i overgangsstønaden. – Listen er lang. 

Denne uken har sosialministeren vært ute i media og fortalt om sine bekymringer knyttet til økningen i antall mennesker som får sosialhjelp. Da melder jo et spørsmål seg, og det er i hvilken grad hun har stilt seg spørsmål om hvorvidt regjeringens egen kuttpolitikk overfor folk som har lite, fører til at flere blir nødt til å leve på sosialhjelp. Det er et veldig aktuelt spørsmål akkurat nå, for svært mange mennesker er bekymret for konsekvensene av de innstrammingene denne regjeringen har gjort i regelverket for arbeidsavklaringspenger. Det gjør at mennesker gis opp, at mennesker hives ut av ordningen og overlates på bar bakke, enten til sosialhjelp eller til å bli forsørget av familie. Derfor er mitt spørsmål til statsråden om hun i lys av sin bekymring knyttet til sosialhjelpen nå vil revurdere sine egne innstramminger i arbeidsavklaringspengene. 

",Audun Lysbakken,Sosialistisk Venstreparti,2019-03-06,2019-03-06
1456,2018-2019," Mitt spørsmål går til  olje- og energiministeren.

Strømdebatten har gått høyt i vinter, og det samme har strømprisen. Det har rammet barnefamilier, gamle, enslige og mange andre rundt om i hele landet. Det er kanskje ikke så rart, all den tid programerklæringen til Fremskrittspartiets første olje- og energiminister var at han ønsket høyere strømpriser. Allerede samme måned som han tiltrådte i 2013, slo daværende olje- og energiminister Tord Lien dette fast i et intervju med Teknisk Ukeblad, og etterpå har regjeringen sørget for å øke elavgiften jevnt og trutt, med unntak av inneværende år. Man har også fjernet utjevningsordningen for nettleie for dem som har nytt godt av den.

Tilbake i 2013 var Lien opptatt av høye strømpriser for å kunne forsvare utbyggingen av utenlandskabler, og etter det har det blitt aktuelt med enda flere kabler. Eksportkabelen NorthConnect er under konsesjonsbehandling i disse dager.

I fjor kompromisset regjeringen og Arbeiderpartiet om eierskapet til utenlandskabler i forbindelse med norsk tilknytning til EUs energiunion. Enigheten gikk ut på at alle utenlandskabler skulle eies og driftes av Statnett. Men nå leser vi altså i media at noen av avtalepartene begynner å bekymre seg for om avtalen følges skikkelig opp, nemlig punktet om NorthConnect og spørsmålet om eierskap til utenlandskabler.

Er det slik at ikke engang regjeringens alliansepartnere i energipolitikken er informert om videre framdrift for forliket, nemlig endringer i energiloven som gjør at staten, ved Statnett, skal eie og drifte alle eksisterende og framtidige utenlandskabler, eller er det sånn at regjeringen har grunner for å skyve denne lovproposisjonen ut i tid?

",Ole André Myhrvold,Senterpartiet,2019-03-06,2019-03-06
1457,2018-2019," Mitt spørsmål går til arbeidsministeren.

I dag er det nøyaktig ett år siden fagbevegelsen demonstrerte utenfor Stortinget i frustrasjon over at jobbene deres blir fortrengt av innleie, og at norske lønns- og arbeidsvilkår settes under press. De hadde håp om at det fantes partier i denne sal som ville gjøre noe med det. 

Og det fantes. Arbeiderpartiet ønsker et trygt og rettferdig arbeidsliv med faste, hele stillinger og en lønn å leve av. Sammen med partiene på venstresiden og Kristelig Folkeparti fikk vi presset på plass en historisk innstramning i adgangen til innleie. Det skjedde mot høyrepartienes vilje. Statsminister Erna Solberg kalte dette et av regjeringens største nederlag da hun oppsummerte før sommeren i fjor.

Det er kanskje ikke overraskende at man er nølende og motvillig til å følge opp et av sine største nederlag. Det ser vi nå. De nye reglene trådte i kraft 1. januar i år, og umiddelbart så vi en rekke forsøk på å sno seg unna regelverket. Det har kommet medieavsløringer om ulovlig innleie og om ansatte i bemanningsbransjen som må ta til takke med 5-prosentkontrakter, nye, oppfinnsomme kontrakter som gir lav eller ingen trygghet for jobb, men hvor de som er innleid, ikke får ta arbeid for andre arbeidsgivere uten godkjenning av prosentarbeidsgiveren. 

Så var det slik at regjeringen mente at dette regelverket ville gi store problemer i arbeidslivet. Jeg har ikke fått noen signaler om at det gir store problemer, men det gir faktisk fortsatt problemer for arbeidstakere som møter den gamle holdningen. Det florerer med avtaler som er laget for å sno seg unna.

Mitt spørsmål er: Mener statsråden at disse avsløringene om 5-prosentkontrakter og kontrakter med lave stillingsbrøker der samme arbeidsgiver avgjør om det kan tas tilleggsarbeid hos andre, er i tråd med Stortingets intensjoner og vedtak?

",Jonas Gahr Støre,Arbeiderpartiet,2019-03-06,2019-03-06
1458,2018-2019,"Flere peker på at det effektive innkrevingssystemet ved misligholdt gjeld i Norge er en medvirkende årsak til den eksplosive veksten i forbrukslån.
Hvordan stiller statsråden seg til å nekte aktører som ikke følger forskrift om krav til finansforetakenes utlånpraksis for forbrukslån, å bruke namsmannen til inndriving av gjeld?",Åsunn Lyngedal,Arbeiderpartiet,2019-03-05,2019-03-13
1459,2018-2019,"I den nye økonomiske langtidsplanen for Oslo universitetssykehus ligger det tre nye forutsetninger til grunn for finansiering av planene deres om sykehusutbygging: 1) at investeringsnivået kan økes med 9,4 mrd. kroner, 2) at inntektene ved salg av Ullevål sykehus og andre tomter skal komme på 8,1 mrd. kroner, 3) at de årlige gevinstene ved effektivisering av driften fram til 2037 skal komme opp i 1,4 mrd. kroner og fra 2037 være på 2,0 mrd. kroner.
Mener statsråden at disse forutsetningene er realistiske og vil kunne innfris?",Jan Bøhler,Arbeiderpartiet,2019-02-28,2019-03-06
1460,2018-2019,"Nav Vestland har ikkje fått ein einaste ny VTA-plass (varig tilrettelagt arbeid) i Hordaland og Sogn og Fjordane på tross av 700 nye plassar i årets statsbudsjett. Berre i Bergen står det i dag 120 på venteliste. Nav har fordelt plassar til fylka med flest unge uføre i forhold til talet på VTA-plassar. 
Kva vil regjeringa gjere for å sikre fleire VTA-plassar også på Vestlandet, og vil statsråden vurdere tildelingskriteria for VTA-plassar?",Kjersti Toppe,Senterpartiet,2019-02-28,2019-03-06
1461,2018-2019,"Stortinget økte antallet VTA-plasser (varig tilrettelagt arbeid) med 700 for 2019. Likevel står svært mange i kø for å få et slikt viktig tilbud. Spesielt alvorlig er det at det ikke er en sømløs overgang fra videregående skole til VTA-plass som gir en meningsfull deltakelse i arbeidslivet. 
Kan statsråden legge fram en oversikt som viser hvor mange som vil stå i kø på kommunenivå etter tildelinga for 2019, samt redegjøre for hvilken plan regjeringa har for å kutte køene?",Per Olaf Lundteigen,Senterpartiet,2019-02-28,2019-03-06
1462,2018-2019,"I forbindelse med metoo-kampanjen rapporterte en rekke leger om seksuell trakassering under oppropet #utentaushetsplikt, og senere gjennom en spørreundersøkelse utført av Yngre legers forening. Det er de yngste legene og de i midlertidige stillinger som oftest rammes av den rapporterte trakasseringen. 
Hva konkret har statsråden gjort for å sikre at de regionale helseforetakene jobber for å bekjempe seksuell trakassering på arbeidsplassen?",Tuva Moflag,Arbeiderpartiet,2019-02-28,2019-03-06
1463,2018-2019,"Domestic Workers Convention, 2011 (No. 189), ble vedtatt av ILO i 2011 og trådte i kraft i 2013. En rekke land har ratifisert konvensjonen, også noen europeiske land, men Norge har ikke gjort dette. 
Hvorfor har ikke Norge ratifisert konvensjonen, og når kan Stortinget forvente at regjeringen følger opp denne saken?",Lise Christoffersen,Arbeiderpartiet,2019-02-28,2019-03-06
1464,2018-2019,"Norske Skog Saugbrugs er en grønn og tradisjonsrik virksomhet i et konkurranseutsatt marked. Miljødirektoratets avslag på bedriftens søknad om CO2-kompensasjon gjør at de anslagsvis starter 80 mill. kroner bak sine konkurrenter for inneværende år. 
Hva vil statsråden gjøre for å sikre likeverdige konkurransevilkår for Norske Skog Saugbrugs i Halden?",Ole André Myhrvold,Senterpartiet,2019-02-28,2019-03-06
1465,2018-2019,"Selskapet Svaice vil bruke isbreen Svartisen til å lage isbiter til barer verden over. Prosjektet vil ha store miljø- og klimakonsekvenser og møter motstand fra lokalmiljø og reiseliv. Fylkesmannen har nå trukket innsigelsen mot prosjektet, og det er nå kun en lokalpolitisk avgjørelse om prosjektet skal gjennomføres.
Hvorfor har staten, ved Fylkesmannen, trukket innsigelsen, og mener statsråden at det er forsvarlig å ødelegge deler av isbreen for å selge som isbiter?",Åsmund Aukrust,Arbeiderpartiet,2019-02-28,2019-03-06
1466,2018-2019,"15. februar i år sendte Norge, sammen med Island og Liechtenstein, et brev til EU. I brevet oppfordrer man EU til å vedta et nytt direktiv der norske kommuner og fylker og regjeringen selv skal måtte legge frem sine saker til sensur hos EU før de kommer til demokratisk behandling. Forslaget vil ramme lokaldemokrati og nasjonal suverenitet og har vakt sterke reaksjoner.  
Vil regjeringen trekke tilbake Norges støtte til direktivet?",Sigbjørn Gjelsvik,Senterpartiet,2019-02-28,2019-03-06
1467,2018-2019,"Hva vil statsråden gjøre for å ivareta norsk som fagspråk ved norske forsknings- og utdanningsinstitusjoner, ut over å la institusjonene følge med på egen utvikling?",Nina Sandberg,Arbeiderpartiet,2019-02-27,2019-03-06
1468,2018-2019,"Egen inntekt er viktig for kvinners selvbestemmelse. Flere kvinner med innvandrerbakgrunn trenger bedre tiltak for å få jobb. De kan ha store traumer, manglende grunnopplæring og leve med sosial kontroll. Introduksjonsordningen er ikke differensiert nok for alle. Regjeringen har også ekskludert kvinner som trenger sosialhjelp fra Jobbsjansen; et tiltak for de som står lengst unna arbeidslivet. Sosialistisk Venstreparti vil gi disse kvinnene rett til tilbud som Jobbsjansen. 
Hvorfor vil ikke regjeringen det?",Karin Andersen,Sosialistisk Venstreparti,2019-02-25,2019-03-06
1469,2018-2019,"Metoo-kampanjen avslørte hvilke konsekvenser seksuell trakassering kan få for enkeltmennesker, særlig unge kvinner. Det å bli utsatt for andres ubehagelige atferd er en alvorlig hendelse for den det gjelder, og gir usikkerhet og utrygghet for flere som frykter å bli utsatt for det samme. 
I forbindelse med årets kvinnedag finner jeg det betimelig å spørre regjeringen om hva som er gjort fra dens side for å sørge for at metoo-kampanjen er et tema på landets skoler?",Mona Fagerås,Sosialistisk Venstreparti,2019-02-25,2019-03-06
1470,2018-2019,"Arbeidshverdagen i den kvinnedominerte helse- og omsorgssektoren er preget av svært lav bemanning og veldig stramme turnuser. Det er en del av grunnen til at så mange stillinger lyses ut som deltidsstillinger i disse yrkene. Derfor er økt bemanning i helse og omsorg en viktig del av løsningen på deltidsfella. 
Hva gjør regjeringen for at arbeidet i helse- og omsorgssektoren blir organisert for flere hele og faste stillinger, gjennom blant annet økt bemanning?",Lars Haltbrekken,Sosialistisk Venstreparti,2019-02-25,2019-03-06
1471,2018-2019,"Kjønn og ulikhet henger sammen, og vi vet at likestilling lønner seg. I 2018 la Nordisk ministerråd og OECD fram en rapport som viste at hvis kvinner hadde hatt like høy sysselsetting som menn, ville veksten i de nordiske landene kunne øke med 15-30 prosent. Samtidig er det fortsatt et yrkes- og lønnsgap i Norge, og tall fra EU viser at kvinner har høyere risiko for å havne i fattigdom og utenforskap enn menn. 
Hvordan vil statsråden vektlegge likestillingen i arbeidet for økonomisk vekst og mot økende ulikhet i Norge?",Kari Elisabeth Kaski,Sosialistisk Venstreparti,2019-02-25,2019-03-06
1472,2018-2019,"Regjeringen har nå sendt ut forslag til innstramming av abortloven på høring. Kvinnen selv skal ikke lenger få lov til å ta beslutningen om fosterreduksjon. Det gjør regjeringen til den første på 40 år som innskrenker kvinners selvbestemte rett til abort. 
Hvorfor mener statsråden at en nemnd er bedre egnet til å ta dette valget enn kvinnen selv, og hva skiller eventuelt begrunnelsen for nemndbehandling av fosterreduksjon fra å begrunne innskrenkinger i selvbestemmelsen for andre typer abort?",Freddy André Øvstegård,Sosialistisk Venstreparti,2019-02-25,2019-03-06
1473,2018-2019,"I flere land vokser det nå fram abortmotstand og konkrete hindre mot at abort utføres. Sterkest er utviklingen i Polen, Portugal, Italia og Ungarn. Den europeiske menneskerettighetsdomstol har reagert mot flere land fordi de ikke har ivaretatt kvinners rettigheter i tråd med Den europeiske menneskerettskonvensjon. Vi må derfor forvente at de nye abortrestriksjonene regjeringen vil innføre i Norge, i de nevnte landene vil bli tolket som en politisk støtte til kampen mot kvinners selvbestemmelse om abort. 
Er regjeringen komfortabel med det?",Petter Eide,Sosialistisk Venstreparti,2019-02-25,2019-03-06
1474,2018-2019,"Tusenvis av kvinner får aldri hel jobb eller hel lønn. De får aldri full pensjon, og mange har en veldig uforutsigbar hverdag. I helse- og omsorgssektoren er andelen som er ansatt i en hel stilling, kritisk lav. To av tre jobber deltid i disse tjenestene. For noen uker siden fremmet Sosialistisk Venstreparti tre konkrete forslag om å styrke heltid i norsk arbeidsliv. Alle disse ble nedstemt av regjeringen. 
Hva er regjeringens virkemidler for å få et mer likestilt arbeidsliv med rett til hele stillinger?",Audun Lysbakken,Sosialistisk Venstreparti,2019-02-25,2019-03-06
1475,2018-2019,"Mange kvinner og organisasjoner slår alarm om fødsels- og barselomsorgen. Avstanden mellom fødende kvinner og sykehus øker, fødestuer legges ned, liggetiden på sykehus etter fødsel skal ned, mange steder er det så få jordmødre at en-til-en under fødsel er umulig, og det er heller ikke nok jordmødre i kommunene. 
Hva er statsrådens svar til de kvinnene som får stor avstand til nærmeste sykehus, og som ikke får en-til-en-behandling, og varsler om dette?",Sheida Sangtarash,Sosialistisk Venstreparti,2019-02-25,2019-03-06
1476,2018-2019,"Vi er langt unna et samfunn hvor kvinner tjener like mye som menn. Kvinner utdanner seg i større grad til velferds- og serviceyrker, hvor lønna er relativt lavere. I tillegg ser vi at det er ganske store forskjeller i lønn for kvinner og menn med tilnærmet lik utdanning og yrke, særlig i privat sektor, der det jobber flest menn. Dette lønnsgapet har alvorlige konsekvenser for kvinners selvstendighet og på sikt rekrutteringen til avgjørende yrker i velferden og samfunnet. 
Hva vil statsråden gjøre?",Torgeir Knag Fylkesnes,Sosialistisk Venstreparti,2019-02-25,2019-03-06
1477,2018-2019,"""Elevengasjement […] er særlig viktig for gutter og elever i ungdomsskolen"", skriver Trude Havik i en artikkel for Læringsmiljøsenteret 13. februar i år. Stoltenberg-utvalget peker på verdien av relasjoner i skolen, og Elevorganisasjonen understreker at elevenes innflytelse over egen skolehverdag er en forutsetning for skoledemokratiet. 
Hvordan vil statsråden sørge for økt elevengasjement, elevmedvirkning og relasjonsbygging i skolen?",Marit Knutsdatter Strand,Senterpartiet,2019-02-21,2019-03-06
1478,2018-2019,"I 2015 sa nåværende klima- og miljøminister at staten må gripe inn og behandle saken om nytt deponi for farlig avfall nasjonalt, og at de ulike alternativene må vurderes før man tar en avgjørelse.
Når vil statsråden gjøre alvor av sine tidligere utsagn og nåværende ansvar og avgjøre hvor det nye deponiet for farlig avfall skal være?",Else-May Norderhus,Arbeiderpartiet,2019-02-20,2019-03-06
1479,2018-2019," Trygg mat og friske  dyr er avgjørende også for helsen til folk. Verdien av dette er  stor, og andre land ville gitt mye for å kunne få den, men det er  en verdi som er skapt over lengre tid, med hardt arbeid, langsiktige,  kloke politiske valg og folk i fagmiljøer som er i kontakt med dyrene  og fisken og i kontakt med virkeligheten der verdiskapingen faktisk  skjer. 

I Danmark ser vi derimot hva som skjer når liberalistisk skrivebordsteori trumfer biologisk og praktisk kunnskap om dyrehelse, folkehelse og sykdomsforebygging – antibiotikaresistens og dødelige sykdommer, også for folk. Det kan bli resultatet når land mister kontrollen med smitte og mister kontakten med det som er utgangspunktet, nemlig en produksjon som er i takt med naturgrunnlaget. 

Hvorfor vurderer høyreregjeringen å bygge ned Veterinærinstituttets viktige arbeid rundt om i landet vårt?

",Nils Kristen Sandtrøen,Arbeiderpartiet,2019-02-20,2019-02-20
1480,2018-2019," Mitt spørsmål går til Kristeleg  Folkeparti-leiar og landbruksminister Olaug V. Bollestad. 

Noreg har svært god dyrehelse. Ein viktig del av vår beredskap for å sikra god dyrehelse og oppdaga eventuelle sjukdomsutbrot tidleg har vore at me har laboratorium og moglegheit til å analysera prøvar rundt om i landet raskt. No vert denne beredskapen bygd ned gjennom at Veterinærinstituttet skal kutta ut laboratorium og obduksjonssalar for dyr i Tromsø og Trondheim. I Sandnes skal laboratorium kuttast. Dette skjer i hovudsak på grunn av manglande finansiering frå regjeringspartia av Veterinærinstituttets flytting til nye lokale på Ås.

Felles for både Tromsø, Trondheim og Sandnes er at det tilbodet som er bygd opp over lang tid, no vert knust. Det er varsla at dei tilsette vil få oppseiingar tidleg neste månad. Det er Kristeleg Folkeparti-leiar og landbruksminister Olaug V. Bollestad som er politisk ansvarleg for raseringa som no skjer. 

Etter eit møte med Veterinærinstituttet i går verkar det som om landbruksministeren berre er oppteken av å ha ein desentralisert struktur utan å bry seg om det som faktisk er innhaldet i tilbodet i Tromsø, Trondheim og Sandnes. Stortinget har sagt at desse avdelingane skal utviklast. Då er ikkje svaret å la dei verta avvikla. Dette er rein og skir sentralisering.

Vil statsråden sørgja for at den veterinære beredskapen vert utvikla og ikkje avvikla ved Veterinærinstituttets avdelingar i Tromsø, Trondheim og Sandnes?

",Geir Pollestad,Senterpartiet,2019-02-20,2019-02-20
1481,2018-2019," Helseministeren kan følge  opp på temaet Oslo-sykehus.

Det pågår nå en bred prosess for å håndtere mange spørsmål i denne store byen. Vi kan jo minne oss på – selv meg som er valgt fra Oslo – at når vi diskuterer kapasiteter i Oslo, hvor det er noen minutters kjøretid, står det ofte i kontrast til utfordringene vi har ute i landet. Det understreker for meg betydningen av at vi bruker ressursene riktig, både de økonomiske og de menneskelige.

Vi skal nå ta stilling til behovene til en voksende befolkning, vi skal bruke økonomiske ressurser på en god måte, vi skal bruke de menneskelige ressursene på en god måte, og vi skal ivareta kritiske funksjoner. Det er Arbeiderpartiet enig i. Den prosessen er viktig, og vi ser fram til det som skal skje fram mot styremøtet til sommeren.

Det jeg vil vektlegge, er noe som det ikke er snakket mye om nå. Det er betydningen av å komme i gang på Aker, som blir et nytt regionsykehus, som kan være for Groruddalen, en stor del av vår by som har sognet til Ahus. Ahus er fullt. Det kommer flere pasienter fra det baklandet som også skal til Ahus, og derfor kan ikke Aker vente. Det sykehuset bør stå klart rundt 2030 og er veldig sårbart for sen oppstart.

Mitt spørsmål handler om parallelliteten i dette prosjektet. Man skal bygge Aker parallelt med at det skal skje en samling mellom Gaustad og Ullevål. Det som er et premiss i dette, som representanten Moxnes ofte hopper over, er hvordan dette skal finansieres. Premisset som ligger inne, og som helseministeren sier er nødvendig for å lykkes, er at en av tomtene avhendes, selges, at det kommer inntekter fra den. 

Jeg ønsker å stille spørsmålet til helseministeren: Er det slik at hele dette prosjektet, som henger sammen med oppstarten av Aker – her henger alt sammen med alt – avhenger av at en av tomtene, etter planen nå Ullevål, blir solgt, og at hvis det ikke skjer, stopper dette prosjektet opp?

",Jonas Gahr Støre,Arbeiderpartiet,2019-02-20,2019-02-20
1482,2018-2019," Det gjelder Oslo-sykehusene,  befolkningens trygghet. I spørretimen sist uke sa statsråden:

Hvor tar Bent Høie dette fra? Er det et dokument hvor dette slås fast? I dagens Klassekampen innrømmer fagdirektør Jan Frich i Helse Sør-Øst at den foreslåtte bydelsfordelingen gir et mindre pasientgrunnlag enn det som trengs for å sikre et nødvendig volum av kirurgi og akuttmedisin. Han skriver også at det er nødvendig med en utredning for å gi et tydeligere bilde når det gjelder traumesenteret i Oslo.

Styret i Helse Sør-Øst har vedtatt at traumevirksomheten i planene må belyses ytterligere. Man skal altså belyse alternativet med å satse på Ullevål sykehus. Men for å sikre befolkningens trygghet for sykehus trengs det ikke belysning – et begrep uten innhold – det trengs en skikkelig utredning. Her er saken oppsplitting av et fagmiljø med livreddende kompetanse i verdensklasse.

Hvis statsråden mener at akuttseksjonen ved OUS tar feil når de advarer mot konsekvensene av planene som statsråd Høie støtter, eller at fagdirektøren sier feil ting i offentligheten, vil statsråd Høie da dokumentere påstanden han kom med i spørretimen sist uke, eller trekke påstanden tilbake?

Hva er bakgrunnen for at statsråd Høie er så sikker på det tilstrekkelige pasientgrunnlaget for traume- og akuttbehandling, gitt de foreliggende planene?

",Bjørnar Moxnes,Rødt,2019-02-20,2019-02-20
1483,2018-2019," Mitt spørsmål går til kunnskapsministeren. 

Barnehager er dessverre blitt big business, der noen få store kommersielle aktører overtar for små familiedrevne og ideelle aktører. Dette truer mangfoldet og kvaliteten på barnehagetilbudet. Gjennom oppkjøp og salg av barnehager som i hovedsak er fullfinansiert av staten, bygges det opp store private formuer gjennom kompliserte selskapsstrukturer, og ved å holde utgiftene nede på bekostning av de ansattes lønns- og arbeidsvilkår skaffer eierne seg tilgang på barnehagens økonomiske overskudd, bl.a. ved å innvilge seg selv store styrehonorarer og høy lønn. 

SV vil ikke private barnehager til livs, men lovverket må styrkes for å hindre at noen få eiere beriker seg på bekostning av barna og ansattes lønns- og arbeidsvilkår. Vi kan ikke som ansvarlige politikere sitte og se på at noen får berike seg på fellesskapets penger. 

I april 2018 skrev Aftenposten at eierne av konsernet Trygge Barnehager hadde tatt ut 900 mill. kr fra barnehagene og investert pengene i andre prosjekter. Nesten like mye ble tapt til oljevirksomhet. En far som er intervjuet i saken, uttaler at han er fornøyd med barnehagen, men han synes det er litt rart at eierne er blitt millionærer. 

Synes kunnskapsministeren også det er litt rart at eierne er blitt millionærer på barnehager, eller hva mener kunnskapsministeren er årsaken til at de kommersielle barnehagene på tross av at de er 100 pst. fullfinansiert av skattebetalernes penger og foreldrebetaling, genererer så store overskudd at eierne kan ta ut millionbeløp?

",Mona Fagerås,Sosialistisk Venstreparti,2019-02-20,2019-02-20
1484,2018-2019," Spørsmålet mitt går til helseministeren.

Det herskar i dag ein gigantomani i norsk sjukehussektor. Det gjeld i nord der Noregs største helseføretak i geografisk utstrekning, Finnmarkssykehuset, skal verta enda større og leggjast inn under Universitetssykehuset Nord-Norge. Det vil få ansvaret for å driva sjukehuset over eit enormt geografisk område. Forslaget kom som lyn frå klar himmel i regjeringsplattforma, heilt utan utgreiing eller involvering av dei tilsette. 

Gigantomanien ser vi også her i Oslo. Oslo universitetssykehus er i dag Noregs største helseføretak med meir enn 23 000 tilsette. Helseministeren har godkjent å leggja ned Ullevål sykehus, som er Noregs største akuttsjukehus, selja tomta til eigedomsutviklarar og byggja sjukehusblokker som er nesten 80 meter høge på torget utanfor Rikshospitalet. Planane er urealistiske, både økonomisk, fagleg og reguleringsmessig. 

Saka starta i 2012 då administrerande direktør Bjørn Erikstein hadde ein visjon om å leggja ringveg 3 i tunnel og samla all sjukehusdrift i Oslo på Gaustad. Det var Statens vegvesen som stoppa planane, men gigantomanien heldt fram. Leiinga i OUS la fram dagens plan om å leggja ned Ullevål og flytta aktiviteten til Gaustad og Aker. Denne løysinga har ikkje vore på høyring. Ein har ikkje utarbeidd ein verksemdsplan, og styret i Helse Sør-Øst har vedteke at vidare bruk av Ullevål no skal belysast – eit omgrep som er heilt utan avklart innhald. 

Mitt spørsmål til helseministeren er: Er det i samsvar med god planleggingsskikk å utarbeida ein sjukehusplan for befolkninga i Oslo utan ein avklart verksemdsplan og utan at ein følgjer statens eigen rettleiar for sjukehusbyggjeprosjekt, og kva legg helseministeren i omgrepet «belysa»?

",Kjersti Toppe,Senterpartiet,2019-02-20,2019-02-20
1485,2018-2019," Mitt spørsmål går til helseminister  Bent Høie.

I går la statsråden fram på høring et lovforslag om å stramme inn retten til selvbestemmelse i abortloven. Forslaget går ut på at alle forespørsler om fosterreduksjon skal behandles i abortnemnd, altså at retten til selvbestemmelse før uke 12 ikke skal gjelde ved fosterreduksjon, som i dag. I departementets høringsnotat er det også gitt noen føringer for nemndbehandlingen. Det står følgende:

Som jeg og mange leser dette, betyr det at hvis en kvinne synes omsorgsbyrden ved tvillinger blir for stor, er ikke det tilstrekkelig for å innvilge fosterreduksjon. Etter at statsministeren og helseministeren gjentatte ganger har forsikret Stortinget om at kvinners selvbestemmelse ikke skulle svekkes ved en endring i abortloven, gjør man akkurat det motsatte.

Mitt spørsmål til statsråden blir da: Vil regjeringen med dette forslaget lovfeste et prinsipp om at klarer man ett, så klarer man to?

",Ingvild Kjerkol,Arbeiderpartiet,2019-02-20,2019-02-20
1486,2018-2019,"Ved behandlingen av Legemiddelmeldingen i 2015 fremmet Senterpartiet, etter innspill fra Norges Farmaceutiske Forening, forslag om å be regjeringen gjennomføre en uavhengig utredning av legemiddelmangelsituasjonen og komme tilbake til Stortinget med en konkret tiltaksplan for å sikre beredskap mot legemiddelmangel i Norge. Forslaget fikk ikke flertall. Nå meldes det om rekordstor legemiddelmangel i Norge.
Vil statsråden fremme en tiltaksplan for Stortinget for å sikre legemiddelberedskapen i Norge?",Kjersti Toppe,Senterpartiet,2019-02-14,2019-02-20
1487,2018-2019,"VG skriver 14. februar om at medisinmangelen i Norge var større enn noen gang i 2018, og at dette har fortsatt inn i 2019.
Hvilke konkrete tiltak gjør helseministeren for å hindre at Norge betaler overpris for legemidler, og for å sikre tilgangen på legemidler i Norge, og vil statsråden ta initiativ til å på ny opprette et statlig legemiddeldepot?",Geir Inge Lien,Senterpartiet,2019-02-14,2019-02-20
1488,2018-2019,"Et landsomfattende tilsyn viser at ambulansearbeiderne har svært kritikkverdige arbeidsforhold. Ansatte over hele landet utsettes for alvorlig smitte, vold og trusler uten at risikoen de stadig tar, er vurdert.
Hva gjør statsråden for å bedre arbeidssituasjonen for ambulansearbeiderne?",Sandra Borch,Senterpartiet,2019-02-14,2019-02-20
1489,2018-2019,"Gjennom media er vi kjent med at statsråden advarer norske studenter mot å søke på studier i Storbritannia på grunn av usikkerhet knyttet til brexit. Uttalelsen er senere moderert til å gjelde studenter som skal søke Erasmus+. Selv om det finnes andre ordninger som studenter kan søke på, har statsrådens advarsel skapt usikkerhet og uklarhet for norske ungdommer som ønsker å studere i Storbritannia.
Vil regjeringen ta initiativ til bilaterale avtaler for å videreføre studentutvekslingen mellom Norge og Storbritannia?",Marit Knutsdatter Strand,Senterpartiet,2019-02-14,2019-02-20
1490,2018-2019,Hvilke føringer har regjeringen gitt for fremtidig lokalisering av tingrettene i Østfold?,Ole André Myhrvold,Senterpartiet,2019-02-14,2019-02-20
1491,2018-2019,Korleis vil regjeringa sikre at Veterinærinstituttet ikkje må redusera aktiviteten som fylgje av pressa økonomi?,Geir Pollestad,Senterpartiet,2019-02-14,2019-02-20
1492,2018-2019,"Det etableres som en ""sannhet"" etter helseministerens besøk i Hammerfest den 12. februar at det åpnes for en u-sving i avtalen om at regjeringspartiene vil foreslå at Finnmarkssykehuset blir en del av Universitetssykehuset Nord-Norge. 
Kan statsråden bekrefte eller avkrefte om han er rett sitert i saken, og er det signalisert at statsråden ikke vil gjennomføre denne sammenslåingen slik den fremkommer i avtalen?",Bengt Rune Strifeldt,Fremskrittspartiet,2019-02-14,2019-02-20
1493,2018-2019,Var det kinesiske selskapet Huawei kunde hos First House samtidig som justisministeren var medeier i samme selskap?,Sigbjørn Gjelsvik,Senterpartiet,2019-02-14,2019-02-20
1494,2018-2019,"Verdens insekter vil være utryddet om 100 år med dagens tempo. Mange polinerende insekter er rødlistet fordi de mister leveområder på grunn av utbygging, oppdyrking og drenering, jord- og skogbruk og gjengroing av kulturlandskap. Summen av dagens politikk for å ta vare på naturmangfoldet er ikke tilstrekkelig for å sikre at Norge ikke bidrar til massedød hos insekter.
Ser statsråden et behov for en snuoperasjon for norsk naturvern, arealbruk og landbruk for å hindre norsk og global insektdød?",Une Bastholm,Miljøpartiet De Grønne,2019-02-13,2019-02-20
1495,2018-2019,"NRK har i en rekke oppslag den siste tiden avdekket at Norge mangler medisinsk krigsberedskap. Sjef for akuttmedisinsk klinikk ved Universitetssykehuset Nord-Norge, Jon Mathisen, uttalte følgende til NRK: ""Slik situasjonen er i dag, har vi ingen medisinsk krigsberedskap."" Mathisen uttaler også at så lenge oppdraget ikke er godt nok opplyst fra sentrale myndigheter, er det heller ikke mulig å lage konkrete planer.
Hva er regjeringens planer for den medisinske krigsberedskapen?",Cecilie Myrseth,Arbeiderpartiet,2019-02-13,2019-02-20
1496,2018-2019," La meg få lov å bidra til  å gjøre kommunalministerens dag enda bedre med også å stille et  spørsmål til henne, og det er for så vidt en oppfølging av det vi  nettopp har debattert, både i forrige spørsmål og også i spørsmålet  til statsråd Nybø. 

Kommunereformen som har vært gjennomført, har vært begrunnet i at kommunene skulle få nye oppgaver. Det hersker jo litt tvil om de store oppgavene kom, hvis man ser bort fra ordførerens rett til å vie folk. 

Det står i Granavolden-erklæringen at kommunereformen skal videreføres. Samtidig leser vi i media og hører statsråden i dag fortelle om store utfordringer i kommunesektoren. Jeg deler langt på vei beskrivelsen om at det er behov for – og et økende behov for – mer kompetanse, det være seg innenfor helse, som vi hørte tidligere her i dag, det være seg innenfor planlegging i kommunesektoren, det være seg innenfor vann og avløp, eller det være seg i barnehager, der vi har vedtatt en pedagognorm. 

Så langt på vei er vi enige om de utfordringene vi står overfor. Statsråden brukte endatil ordet «desperat behov». Jeg vil ikke bruke et så sterkt begrep, men at det er et stort og økende behov, det er jeg enig i. 

Da blir spørsmålet: Hva vil statsråden gjøre for å gi kommunene bedre muligheter til å rekruttere, bortsett fra å gjennomføre enda flere frivillige sammenslåinger og tvangssammenslåinger i kommunesektoren?

",Eirik Sivertsen,Arbeiderpartiet,2019-02-13,2019-02-13
1497,2018-2019," Mitt spørsmål går til  kommunalministeren.

Det er i den nye regjeringsplattformen og av statsrådens uttalelser tydelig at regjeringspartiene har tenkt å fortsette sammenslåingen av norske kommuner. Senterpartiet mener historien har vist oss at det er en forutsetning for velferdsstaten at det skal bo folk i hele landet som kan ta i bruk de fantastiske mulighetene som naturen gir oss. Det betyr også at det må være gode tjenester tilgjengelig. Man har tidligere i denne spørretimen vært inne på bl.a. skattleggingen som kommer av de fantastiske naturressursene våre, det er kommet fordi det har bodd folk over alt.

Jeg ser at statsråden har uttalt til media at vi er nødt til å legge til rette med gode økonomiske incentiver sånn at man får en oppfordring til flere sammenslåinger – ved hjelp av tvilsomme pengegaver. Det er penger som kunne vært brukt til å forbedre tjenestetilbudet i de eksisterende kommunene – eller sågar til å bygge nye fregatter.

Jeg registrerer også at statsråden sier at hun skal appellere til de folkevalgte lokalt. Jeg lurer på hva som gjør at de nå ombestemmer seg om sammenslåing og mener at dette skal være en god idé. Svært mange mener regjeringen med sin politikk framtvinger et behov for sammenslåing. I det siste har det vært nyhetsoppslag om at kommuner som slår seg sammen fra neste år, ser at sammenslåing vil innebære mindre økonomiske overføringer enn de ville fått hver for seg. Det burde ikke overraske noen.

Samtidig mener jeg at det er urovekkende at budsjettundersøkelser for norske kommuner, uavhengig av sammenslåing, viser at inntektene ikke er tilstrekkelige til å finansiere god skole og eldreomsorg i de minste kommunene. Det er fra regjeringens side for tiden en veldig interesse for størrelse – heller enn for økonomi og hvordan vi skal sikre likeverdige tjenester uansett størrelse i norske kommuner. Kan statsråden da forklare hvordan regjeringen har tenkt at kommunereformen skal videreføres uten å bryte med Stortingets vedtak om at kommunesammenslåingen skal skje frivillig, og at inntektssystemet ikke skal brukes som element i videreføringen av kommunereformen? Er det sånn at man har gått helt bort fra en forutsigbarhet i inntektssystemet både for kommuner som slår seg sammen, og for dem som lar være?

",Willfred Nordlund,Senterpartiet,2019-02-13,2019-02-13
1498,2018-2019," Spørsmålet går til forsknings-  og høyere utdanningsministeren.

Vi lever lenger, og de fleste av oss kan forvente flere aktive år enn våre foreldre og besteforeldre. Det er bra. Men samtidig vil en aldrende befolkning og et mer sammensatt sykdomsbilde gjøre behovet for helsepersonell til å ta vare på oss enda større. Allerede i dag mangler Norge nesten 6 000 sykepleiere, ifølge Nav. Behovet vil bare øke i årene framover. I 2040 kan vi ha behov for dobbelt så mange helsearbeidere som i dag, ifølge Helsedirektoratet, og ifølge SSB kan pleie- og omsorgssektoren i 2060 ha behov for nesten 100 000 flere årsverk. Dette er en formidabel utfordring som krever handling i dag. Samtidig står det en lang kø av motiverte og kvalifiserte søkere utenfor høyskoler og universiteter som ikke får studert helsefag fordi det er for få plasser i forhold til behovet. I fjor var det 10 000 planlagte studieplasser innenfor helsefag, og de hadde over 50 000 kvalifiserte søkere, altså fem søkere til hver studieplass innenfor helsefag. At regjeringa lar tusenvis av kvalifiserte søkere stå i kø, er ikke et luksusproblem; det er et samfunnsproblem. Det er derfor Arbeiderpartiet har foreslått i sine alternative statsbudsjetter over flere år 3 000 flere studieplasser, med særlig vekt på yrker som er viktige for velferdsstaten, som sykepleiere, vernepleiere og sosionomer. Men høyreregjeringa har ikke villet bruke studieplasser som et aktivt grep for å utdanne flere til våre viktigste yrker. Tvert imot sa statsråd Nybø i Kontaktkonferansen i januar at universitetene og høyskolene ikke kunne vente flere studieplasser i årene framover.

Mitt spørsmål er: Hvordan skal sykehusene, omsorgsboligene og legekontorene våre få nok kvalifiserte fagfolk, i tråd med flere eldre og økte behov, hvis regjeringa ikke vil utdanne flere?

",Martin Henriksen,Arbeiderpartiet,2019-02-13,2019-02-13
1499,2018-2019," Mitt spørsmål går også til  finansministeren.

Ungdommen er stadig mer redd og forbannet over klimaendringene, med god grunn. NRK har nylig skrevet om det som kan bli et ungdomsopprør som verden aldri har sett maken til før. Gatene fylles i land etter land. 

Vi kan legge til at klimaendringene også er det som folk flest frykter mest, ifølge en måling i 26 land av Pew Research Center. Rapporten fra Klimarisikoutvalget, som finansministeren har på bordet nå, bekrefter ungdommenes bekymring. Der understreker utvalget at klimautfordringene reiser grunnleggende etiske problemstillinger om fordelingen av klimarisiko mellom land og mellom generasjoner, fordi det er en reell fare for at nåværende generasjoner forårsaker irreversible endringer som gjør deler av jordkloden ubeboelig for senere generasjoner. 

Finansministeren har også selv på vegne av regjeringen innrømmet at f.eks. oljeskattesystemet ikke er nøytralt, men at det favoriserer oljenæringen. Staten bidrar derfor til større oljeaktivitet og større klimagassutslipp enn det vi ville hatt i et oljemarked som fikk lov til å operere uten oljesubsidier. 

På toppen av alt dette er regjeringspartiet Fremskrittspartiet, når jeg spør dem her i salen, f.eks. i debatten om regjeringserklæringen, veldig tydelig på at klima prioriterer ikke Fremskrittspartiet, selv om de sitter i regjering. Mitt spørsmål til finansministeren, som en av Norges mektigste politikere og med ansvar for alt som har med skatter og avgifter i Norge å gjøre, er om hun har forståelse for og er enig i grunnen til ungdommenes sinne og klimafrykt, fordi de blir overlatt en klode som er farligere og fattigere enn det de som er voksne politikere i dag, har hatt.

",Une Bastholm,Miljøpartiet De Grønne,2019-02-13,2019-02-13
1500,2018-2019," Også mitt spørsmål  går til finansministeren. Ulikheten i makt og rikdom i Norge øker,  og et av de viktigste verktøyene vi har for å gjøre noe med det,  er en sterk velferdsstat. Det er velferden vår som er nøkkelen til  omfordeling. Derfor må vi være villig til å prioritere dagens velferd  og bygge den brede velferden vår videre ut.

I Norge drar de rike ifra. Den rikeste delen av befolkningen i Norge drar fra resten mye fortere enn i land som Frankrike, Nederland og Spania. Den rikeste prosenten i Norge i dag eier en fjerdedel av all formue. Det betyr at resten, 99 pst. av oss, deler på de resterende tre fjerdedelene. De rikeste får også en stadig større del av inntektene. Samtidig har de med lavest lønn stått tilnærmet stille i lønnsutviklingen siden 2008. Inntekten til barnefamilier og enslige forsørgere vokser saktere enn for resten. Over 100 000 unger vokser opp i fattige familier i Norge, og antallet øker.

Det er likevel viktig å huske på at ulikhet ikke bare handler om milliardærer og fattige barn; det handler også nettopp om god velferd, om skole, sykehus, sykehjem. En sterk velferdsstat er kanskje det viktigste redskapet vi har for å skape et samfunn med sterke fellesskap og små forskjeller. Uten et helsevesen som styres av hva slags behov man har og ikke hva slags forsikringer man har råd til, uten en fellesskole som inkluderer alle, uten ordninger som tar vare på dem som faller utenfor arbeidslivet, uten sterke fagforeninger som sikrer et ryddig arbeidsliv, kommer ulikhetene til å skyte fart og øke enda raskere enn de gjør i dag. At velferden vår er viktig, burde det være bred enighet om, men forståelsen for betydningen avhenger av om man er villig til å erkjenne at forskjellene i Norge øker, og det vil avgjøre viljen til å satse på velferden.

Så la meg først starte med et enkelt spørsmål: Er finansministeren enig i at forskjellene i Norge øker?

",Kari Elisabeth Kaski,Sosialistisk Venstreparti,2019-02-13,2019-02-13
1501,2018-2019," Spørsmålet mitt går til finansminister  og partileiar i Framstegspartiet, Siv Jensen. 

Kysten vår bidreg med stor verdiskaping. I 2018 selde Noreg sjømat – som laks, torsk og makrell – til utlandet for rundt 100 mrd. kr. Der Senterpartiet ser livskraftig verdiskaping og arbeidsplassar i distrikta, ser regjeringa og finansministeren moglegheit til å innføra ein ny statleg ekstraskatt. Verdiane som vert skapte av fiskeri og oppdrett, skal takast frå lokalsamfunna for å få meir pengar inn i statskassen. Senterpartiet vil at aktiviteten som skjer i fiskeri og fiskeoppdrett, skal koma lokalsamfunna til gode. Det vil ikkje finansministeren og regjeringa og har difor sett ned eit utval for å greia ut ein statleg ekstraskatt for oppdrett av laks. Vert det innført ein statleg ekstraskatt, vil lokalsamfunna langs kysten mista store delar av inntektene dei i dag har frå oppdrettsnæringa. 

Regjeringspartia har tidlegare argumentert i Stortinget med at ein sånn statleg ekstraskatt kan gje rom for generelle skattelettar. Oppskrifta er attkjennande: Pengane skal hentast frå distrikta for å finansiera regjeringa sin skattefest på Aker Brygge. Regjeringa sitt arbeid med ein statleg ekstraskatt for oppdrettsnæringa skapar usikkerheit for oppdrettsnæringa i Noreg og usikkerheit for norske arbeidsplassar. Kvifor er statsråden og regjeringa så opptekne av å innføra ein ny statleg ekstraskatt på lakseoppdrett?

",Geir Pollestad,Senterpartiet,2019-02-13,2019-02-13
1502,2018-2019," Jeg har gleden av å stille  et spørsmål til finansministeren. Det handler om oljepengebruk og  handlingsregelen, som har tjent Norge vel. Hvor mye oljepenger kan  vi bruke i vår økonomi på en måte som er godt for landet, med åpenhet  for dem som vil følge med, og på en måte som gjør at vi ikke mister  kontrollen over økonomien, som mange andre oljerike stater har gjort?  De har opplevd økte priser, økte renter, økt valuta, og økonomien  er kommet ut av kontroll. Handlingsregelen er også sikret åpenhet; vi  kan se hvor pengene føres, og hvor de brukes. Nå settes dette i  spill.

Finansdepartementet er nå i gang med å utrede en ordning hvor vi skal betale for, har vi fått høre, en sunket fregatt og et bombet regjeringskvartal, rett fra pensjonsfondet, altså ikke over det vanlige budsjettet, men det skal utredes om vi ikke kan ta pengene derfra, som et slags forsikringsfond. Det er altså våre barns pensjonspenger som skal gå til å betale utgifter. Dette kommer fordi handlingsrommet nå er lite – det har krympet etter rekordhøy bruk av oljepenger – og det er en jakt etter enkle, smarte løsninger.

Det som interesserer meg når Finansdepartementet er gått i gang med dette arbeidet, er at jeg ikke har sett én ledende økonom, ikke ett ledende økonomimiljø som har sagt at dette er en god idé – det å gå utenfor budsjettet, gå under streken, som man sier, ta penger som normalt skal brukes på en helt annen måte, for å betale for forbruk. Da vil jeg stille spørsmålet til finansministeren: Hvor tar disse feil? Har de misforstått når de advarer mot det som Granavolden-plattformen åpner for?

",Jonas Gahr Støre,Arbeiderpartiet,2019-02-13,2019-02-13
1503,2018-2019,"Riksrevisjonens rapport om Petroleumstilsynets oppfølging av helse, miljø og sikkerhet i petroleumsvirksomheten er kritisk på flere punkter. Hverken ansatte eller selskapene har råd til at det sås tvil om sikkerheten i olje- og gassnæringen, noe som lettere skjer når kontrollen finansieres av selskapene selv.
Vil statsråden nå be Petroleumstilsynet om å gjennomføre uavhengige tilsyn og sørge for finansieringen av dette?",Eigil Knutsen,Arbeiderpartiet,2019-02-11,2019-03-06
1504,2018-2019,"Myr utgjør ifølge fylkesmannen i Nordland 45,5 pst. av de dyrkbare ressursene i fylket. I gode landbruksregioner som Lofoten, Vesterålen og Ytre Helgeland er myr eneste tilgjengelige reserve for nydyrking, så det blir mange gårder som ikke får utvidet arealgrunnlaget. Det blir mer ""dekk og diesel"", samtidig som myrdyrkingsforbudet ikke er faglig forankret. Norsk institutt for bioøkonomi skriver at det er mulig at det kan skje en netto binding av karbon i den jorda som legges over myrlaget. 
Hvordan stiller statsråden seg til det foreslåtte myrdyrkingsforbudet?",Siv Mossleth,Senterpartiet,2019-02-07,2019-02-13
1505,2018-2019,"Jernbanedirektoratet utreder nå muligheter for jernbane mellom Fauske og Tromsø, og resultatene av utredningen skal inn i neste rullering av NTP. Til avisa iTromsø har statsråden avvist en slik jernbane, selv om det er lenge til prosessen er ferdig. Dette har skapt sterke reaksjoner i Nord-Norge, der man daglig ser behovet for en jernbane som bl.a. kan løse utfordringer med godstrafikk. 
Har statsråden ført befolkningen i nord bak lyset, og konkludert?",Cecilie Myrseth,Arbeiderpartiet,2019-02-07,2019-02-13
1506,2018-2019,Vil statsråden sikre at ingen bønder må gå fra gård og grunn om regjeringen velger å legge frem forslag om å innføre et næringsforbud for pelsdyrnæringen?,Geir Pollestad,Senterpartiet,2019-02-07,2019-02-13
1507,2018-2019,"Regjeringa offentliggjorde 5. februar sin reviderte strategi mot arbeidslivskriminalitet hvor punkt 20 heter: ""Styrket håndheving av ulovlig innleie"". Det står blant annet at Arbeids- og velferdsdirektoratet vil styrke kontroller ved tildeling av oppdrag og i oppfølging av inngåtte kontrakter for å sikre at deres leverandører følger gjeldende lover og regler. 
Hvordan skal regjeringen styrke håndhevingen av ulovlig innleie når Arbeidstilsynet i dag mangler hjemmel til å slå fast hva som er ulovlig innleie?",Sigrid Simensen Ilsøy,Senterpartiet,2019-02-07,2019-02-13
1508,2018-2019,"I Stavanger må de nå beordre ansatte til å ta vakter på akutten. Ansatte mener de blir pålagt for mange ekstravakter og for mye overtid. På akuttmottaket på Haukeland universitetssjukehus har ansatte gjennom mer enn to år varslet ledelsen om bemanningsproblemene og risikoen i akuttmottak. I 2018, til og med november, var det innlevert 134 avviksmeldinger. Etter et dødsfall i akuttmottaket har fylkeslegen i Hordaland anbefalt politietterforskning. 
Er statsråden trygg på kvaliteten og bemanningen i akuttmottak ved landets sykehus?",Kjersti Toppe,Senterpartiet,2019-02-07,2019-02-13
1509,2018-2019,"Da regjeringen fremmet strukturreformen for høyere utdanning, ble det understreket at reformen ikke skulle medføre nedlegging av studiesteder. Det ble videre vektlagt at institusjonene er sentrale aktører for utvikling og verdiskaping i regionene. I tildelingsbrevet for Nord universitet for 2019 konstaterer regjeringen at det er utfordrende med stor geografisk spredning, og ber styret vedta ny struktur. Hvordan vil statsråden forhindre en sentralisering av studietilbud og studiesteder?",Marit Arnstad,Senterpartiet,2019-02-07,2019-02-13
1510,2018-2019,"Samtidig som Jernbanedirektoratet på oppdrag fra regjeringen utreder Nord-Norge banen, svarte statsråden følgende i et intervju med iTromsø 4. februar 2019 om hvorvidt en videre utbygging av jernbane i Nord-Norge var aktuelt: ""Nei. Og det tror vel neppe det kommer som en overraskelse på folk. Jeg mener at vi istedenfor å forlenge jernbanen må koble godstrafikken videre til havs, slik at vi får færre vogntog på veiene."" 
Hva er grunnlaget for at statsråden kan konkludere før utredningen foreligger?",Torgeir Knag Fylkesnes,Sosialistisk Venstreparti,2019-02-07,2019-02-13
1511,2018-2019,"Regjeringen legger ned pelsdyrnæringen, og det er foreslått 365 mill. kroner i kompensasjon. Oslo Economics og Samfunnsøkonomisk analyse beregner en minimumskostnad på 2,3 mrd. kroner. Regjeringen vil altså gi hver bonde i snitt ca. 1,5 mill. kroner, men flere har investert langt mer enn dette og har mange millioner kroner i gjeld. Dette er en katastrofe for berørte familier, og næringen frykter en rekke konkurser blant våre rundt 200 pelsdyroppdrettere.
Hvor mange konkurser kan den nye statsråden leve med på sin vakt? ",Emilie Mehl,Senterpartiet,2019-02-07,2019-02-13
1512,2018-2019,"Et samlet fagmiljø er bekymret for at sykehusplanene i Oslo vil gi et dårligere sykehustilbud til pasientene. Eksperter ved traumesenteret på Ullevål sykehus sier at en oppsplitting av dagens akuttbehandlingsmiljø på Ullevål innebærer en betydelig risiko. Samtidig har overlege ved barneklinikken advart mot at oppsplitting vil føre til risikabel transport av nyfødte med komplikasjoner. 
Kan statsråden forsikre oss om at sykehusplanene ikke medfører risiko for liv og helse, slik fagmiljøene advarer mot?",Bjørnar Moxnes,Rødt,2019-02-07,2019-02-13
1513,2018-2019,"Arendal fengsel, avdeling Evje, er nå ferdigstilt. Et flott nytt bygg med ti lukkede plasser, i tillegg er Evje tilrettelagt for mottak av 20 innsatte til åpen soning. Dette er et spennende og påkostet prosjekt i kriminalomsorgen, spesielt tilpasset kvinner. Likevel ser det ikke ut til at hele tilbudet er klart til å åpne etter planen. 
Hvilket initiativ vil statsråden ta for å sørge for at åpning av hele avdeling Evje vil skje etter planen 1. april?",Tellef Inge Mørland,Arbeiderpartiet,2019-02-07,2019-02-13
1514,2018-2019,"I nordnorske medier har man den siste uken lest uttalelser fra samferdselsministeren angående en jernbane i nord hvor det er tydelig at statsråden ikke vil vurdere dette. Dette gjør statsråden mens man holder på med en utredning som skal legges frem i neste nasjonale transportplan. 
Hvordan kan statsråden ha konkludert med dette før utredningen foreligger?",Sandra Borch,Senterpartiet,2019-02-07,2019-02-13
1515,2018-2019,"I forbindelse med vurderingen av Dalen gruver i Brevik som fremtidig deponi for uorganisk avfall føler Porsgrunn kommune seg med rette overkjørt av Kommunal- og moderniseringsdepartementet. 
Vil statsråden i den videre behandling av saken sørge for at Porsgrunn kommune blir involvert slik lov og forskrift forutsetter?",Dag Terje Andersen,Arbeiderpartiet,2019-02-07,2019-02-13
1516,2018-2019," Statsministeren understreker  stadig behovet for sosial bærekraft og påstår at regjeringas politikk  bidrar til det. Men hverdagen oppleves vel verken særlig sosial  eller spesielt bærekraftig for de titusenvis av syke mennesker som  nå rammes av nedskjæringene i arbeidsavklaringspenger. Mange er  blitt kastet ut av ordningen uten varsel, pengene bare forsvant.  Mange er langt fra ferdig avklart til verken trygd eller arbeid,  men får ikke forlengelse. Det har særlig rammet folk i alderen 40–60 år,  og selv Nav er overrasket over den store nedgangen i antallet –  16 700 færre – etter at de nye innstramningene trådte i kraft 1. januar  i fjor. Ifølge Nav er det allerede nå klare tegn til at det blir  flere på uføretrygd, færre med overgang til jobb, flere som fortsatt  har nedsatt arbeidsevne, men som ikke får arbeidsavklaring. I tillegg  er det vel ganske tøft å bli henvist til sosialhjelp eller privat  forsørgelse når man er syk – tære på sparepenger, frykte å måtte selge  huset. 

Mitt spørsmål er følgende: Mener statsministeren fortsatt at regjeringas kutt i arbeidsavklaringspenger var en god idé, når hun ser konsekvensene dette har fått for syke mennesker, som antakelig hadde det vanskelig nok fra før?

",Lise Christoffersen,Arbeiderpartiet,2019-02-06,2019-02-06
1517,2018-2019," Sist uke spurte jeg Siv Jensen  hva regjeringen vil gjøre med de skyhøye strømprisene. Jensen sa  at skatteletten gjør at folk har råd til å betale. Det som da sies,  er at folk skal betale økende strømregninger med gamle skattekutt  som først og fremst har gått til de rikeste i landet. I virkeligheten  kan januar-regningen på strøm øke mer for en vanlig familie enn  hva de har fått tilbake på skatten fra Solberg-regjeringen.

Vi har en regjering som åpner for å bruke 20 mrd. kr under streken, dvs. utenom prioriteringene som er i statsbudsjettet, men ikke én krone for å hjelpe folk som sliter med strømprissjokket. Nå går strømprisene i taket på grunn av økt CO2-avgift på strøm fra kull og gass i EU. Det er litt rart, for norske kraftprodusenter betaler ikke ett øre i CO2-avgift. De bruker heller ikke ett gram kull. Forklaringen er at vi importerer europeiske strømpriser gjennom utenlandskabler – kabler som Erna Solberg vil ha enda flere av, én til Tyskland, én til England i tillegg til NorthConnect som nå konsesjonsbehandles.

Så har regjeringen gått imot alle våre forslag som kan hjelpe på den økende strømprisen. De stemte imot å stanse NorthConnect i fjor. Nå sier Arbeiderpartiet i media nei til nye utenlandskabler før vi har høstet erfaringer med dem som er under bygging, dvs. til England og Tyskland. Kan Erna Solberg bekrefte at det er dette de andre partiene og regjeringen har gått med på i ACER-avtalen, altså først høste erfaringer med nye kabler før man eventuelt sier ja til NorthConnect?

",Bjørnar Moxnes,Rødt,2019-02-06,2019-02-06
1518,2018-2019," På mandag kom Miljødirektoratet  med en rapport som viser at Svalbard kan bli 10 grader varmere fram  mot århundreskiftet hvis ikke verden kutter utslippene kraftig.  Svalbard er allerede blitt 3 gradere varmere siden 1970-tallet,  og oppvarmingen skjer dobbelt så fort her som i resten av verden.  Svalbard er Norges Tuvalu, den lille øystaten som merker klimaendringene  aller først. De siste årene har flere mennesker på Svalbard blitt  tatt av ras, økosystemene forvitrer, og rein, isbjørn og rype finner  ikke mat lenger. Svalbard er i krise. Som Greta Thunberg, en av  veldig mange ungdommer som er forbannet over politikernes klimasomling,  sa i Katowice: Skal vi løse en krise, må vi behandle den som en  krise. 

Statsministeren har styrt Norge de siste fem og et halvt årene, og i disse årene har norske utslipp vært stabilt høyt. Mitt spørsmål er: Hva slags selvkritikk kan statsministeren ta på vegne av regjeringen når det kommer til Norges innsats for å hindre de klimaendringene som skaper den krisen som Svalbard-samfunnet nå står i?

",Une Bastholm,Miljøpartiet De Grønne,2019-02-06,2019-02-06
1519,2018-2019," La oss snakke om dem som  det er mest alvorlig for når vi har høy strømpris, nemlig de som  har dårlig råd. I Norge burde det selvfølgelig være slik at ingen  skal fryse fordi de ikke har råd til å betale strømregningen, men  det som skjer, er at det er kaldt i Norge, og det er høy strømpris.  For noen spiller det selvfølgelig ingen rolle – om de vil spare,  kan de skru av oppvarmingen i innkjørselen til villaen – men for  folk med dårlig råd er dette alvor. Noen skrur av strømmen i rom  etter rom, i frykt for at regningen skal bli for stor.

Så er det altså mulig å gi trygghet for folk med lite penger. Som det allerede er nevnt i debatten her, ga regjeringer av ulik farge, både i 2003 og i 2011, en ekstra utbetaling til folk med bostøtte da strømprisene ble veldig høye. Jeg og statsministeren var inne på dette i erklæringsdebatten allerede i forrige uke, og da mente statsministeren at dette med en ekstra utbetaling til varme for folk med dårlig råd ikke hastet, fordi prisene ikke var på samme nivå som da den rød-grønne regjeringen gjorde dette i 2011. Men nå viser det seg at prisene denne vinteren ser ut til å være høyere enn da Erna Solberg selv gjorde dette i 2003. Når vi ser disse tallene, vil jeg utfordre statsministeren til å tenke over om hun ikke har dårligere tid enn det hun til nå har gitt uttrykk for – om ikke dette haster mer, og om ikke vi er i en situasjon som det er naturlig å sammenligne med 2011 og i hvert fall 2003, da Erna Solberg selv var med på dette.

Klarer man å gi én håndsrekning, klarer man to, tenker jeg, og derfor lurer jeg på om statsministeren vil gjøre det samme som i 2003.

",Audun Lysbakken,Sosialistisk Venstreparti,2019-02-06,2019-02-06
1520,2018-2019,"-kvoter, kabler, rekordstor  eksport av strøm og høye elavgifter er årsakene. Så høye strømpriser  som vi har nå, er tøft for folk og husholdninger, og det er krevende  for norsk industri. 

Alle partier har vært enige om å ha kraftutveksling. Det har vi hatt i mange år. Samtidig har norsk kraftpolitikk vært bygd på et kompromiss mellom at kraftbransjen skal kunne drive lønnsomt, at forbrukerne skal ha rimelig strøm, og at norsk industri skal ha en strømpris som er en konkurransefordel sammenlignet med andre land. Den balansen har vi klart godt.

Denne balansen forrykkes nå med byggingen av NorthConnect-kabelen. Kraftprodusentene får bygge sitt eget nett. De som skal selge strøm, får bygge nettet. Det er noe helt nytt. Det er som å sette bukken til å passe havresekken.

Før Senterpartiet gikk ut av Olje- og energidepartementet, forandret vi loven slik at det ikke skulle være mulig å bygge ut kabelen på denne måten. Statnett, som har ansvaret for nettutbygging, har frarådet å bygge ut kabelen og mener det ikke er forsvarlig å bygge ut en ren eksportkabel for strøm. Utbyggerne selv sier at strømprisen vil øke som følge av kabelen.

Hvorfor er det så viktig for regjeringen å få bygd ut en kabel når den fører til at strømprisene kommer til å øke enda mer?

",Marit Arnstad,Senterpartiet,2019-02-06,2019-02-06
1521,2018-2019," President og statsminister  – hvis jeg får lov – det er samefolkets dag. Lihkku beivviin! Jeg  synes vi skal markere det også fra Stortinget på en arbeidsdag.

Mitt spørsmål dreier seg om en formulering i Granavolden-plattformen som sier at gjenanskaffelse skal føres som 90-post. Det er et litt kryptisk språk, men det betyr at vi skal gjenanskaffe – har vi forstått – et nytt regjeringskvartal og en ny fregatt ved å føre det under streken. De som har jobbet med budsjett og har sittet i regjering, vet at det er en fristelse som ofte melder seg: Kan man føre utgifter under streken? Under streken skal man føre penger som handler om investering eller utlån, dvs. at man kan hente pengene tilbake. Derfor er det veldig mange gode ideer om forbruk og bruk av penger som ikke hører hjemme der. 

Nå forstår vi at det å gjenanskaffe en sunken fregatt og et utbombet regjeringskvartal skal føres der. Alle skjønner at dette er forbruk. Og alle skjønner at dette er brudd på handlingsregelen, som var ment å sette klare grenser for hva vi bruker, illustrere det, vise det og være tydelig, slik at oljenasjonen Norge kan bruke penger på en ansvarlig måte. Jeg tror alle også kjenner igjen denne teknikken med å skjule disse pengene – det kjenner vi igjen fra andre land i Europa som har mistet kontroll over økonomien. 

Vårt pensjonsfond er et pensjonsfond hvor vi skal spare til pensjon. Det er altså ikke et forsikringsfond. Der skal vi investere i framtiden. Da kan man være fristet til å si: Er meningen med å skulle kunne føre disse utgiftene under streken at vi en gang i framtiden skal selge regjeringskvartalet for å kunne betale pensjoner? Det er det neppe. 

I 2013 sa Erna Solberg at hun og Høyre var garantist for handlingsregelen. Nå sier den nye finanspolitiske talspersonen for Fremskrittspartiet at dette er en god idé. Fremskrittspartiet har fått gjennomslag. Erna Solberg sier at det er hennes idé. Det sier noe om hvordan Fremskrittspartiet har påvirket Erna Solberg og Høyre. Så jeg vil stille spørsmålet: Hvorfor er ikke lenger Erna Solberg en garantist for denne handlingsregelen?

",Jonas Gahr Støre,Arbeiderpartiet,2019-02-06,2019-02-06
1522,2018-2019,"Trøndelag Forskning og Utvikling har ""kniven på strupen"" ifølge Forskerforum sitt fagblad 2/2019. Med 17 ansatte innfrir de ikke kravet om 20 forskerårsverk, ei heller antall publiseringspoeng pr. årsverk. Direktør Skogvold uttaler at de har jobba inn mot det regionale markedet.
Hvordan tenker statsråden at krav til antall årsverk og publiseringspoeng pr. årsverk bidrar til å løfte det regionale forsknings- og utviklingsarbeidet i Trøndelag, og hva tjener regionen på en eventuell fusjon?",Marit Knutsdatter Strand,Senterpartiet,2019-02-06,2019-02-13
1523,2018-2019,"De ansatte i barnevernet gjør opprør under emneknaggen HeiErna, for økt bemanning. I 2011 var det anslått 1 500 manglende ansatte i det kommunale barnevernet. Derfor satte regjeringen i gang en opptrapping med øremerka midler til totalt 890 nye stillinger. Solberg-regjeringen har avlyst opptrappingen og levert kun 120 nye stillinger frem til 2018, med ingen nye stillinger i 2019. 
Har statsråden oversikt over hvor stort behovet for stillinger er nå, og mener han at bemanningen er god nok?",Freddy André Øvstegård,Sosialistisk Venstreparti,2019-02-06,2019-02-13
1524,2018-2019,"Arrangørene og de som jobber som frivillige på tidsavgrensede arrangement som er kommersielle, vil nå komme i en svært vanskelig situasjon, da regjeringspartiene stemte ned et forslag fra opposisjonen om å likebehandle frivillige på tidsavgrensede arrangement med frivillige i ideelle lag og organisasjoner og stiftelser. 
Kan statsråden begrunne hvorfor?",Anette Trettebergstuen,Arbeiderpartiet,2019-02-04,2019-02-13
1525,2018-2019,"I fjor vedtok Stortinget følgende på initiativ fra Kristelig Folkeparti og Arbeiderpartiet: ""Stortinget ber regjeringen sikre langsiktige og løpende avtaler med ideelle tilbydere av institusjonsplasser som fører til at andelen ideelle øker til om lag 40 pst. innen 2025, samtidig som den offentlige andelen institusjonsplasser ikke reduseres."" I regjeringsplattformen er omtalen av den offentlige andel utelatt. Ideelle aktører har reagert kraftig på dette. 
Hva er årsaken til denne endringen?",Kari Henriksen,Arbeiderpartiet,2019-02-01,2019-02-13
1526,2018-2019,"Når Storbritannia går ut av EU, vil EUs folketall reduseres med mer enn 12 pst. EUs BNP vil prosentvis reduseres enda mer når verdens sjette største økonomi går ut av EU. Den nylig iverksatte artikkel 19-avtalen gjennom EØS, der bl.a. kvotene for tollfri import av storfekjøtt fra EU økes kraftig, ble fremforhandlet og inngått med EU inkludert Storbritannia. 
Hvor mye mener regjeringa at EUs tollfrie kvoter for eksport av landbruksvarer skal reduseres når britene går ut av EU?",Sigbjørn Gjelsvik,Senterpartiet,2019-01-31,2019-02-13
1527,2018-2019,"Tidstyver begrenser arbeidsytelsen til blant annet lærere. Før jul satte statsråden i samarbeid med parter i utdanningssektoren ned et nytt tidstyvutvalg, som det tredje i rekka etter rapportene som kom i 2009 og 2014, med bredt mandat. I den nye regjeringsplattformen står det flere punkt som berører utvalgets arbeid, og som kan beslaglegge enda mer av lærernes tid. 
Hvordan mener statsråden Granavolden-plattformen legger til rette for at tidstyvutvalget nå skal kunne komme med egne tiltak for å fjerne tidstyver?",Marit Knutsdatter Strand,Senterpartiet,2019-01-31,2019-02-13
1528,2018-2019,"Posten Norge har avgjort at postkassane i bygda Devik i Gloppen kommune skal flyttast om lag to kilometer bort frå husstandane. Dette gir innbyggarane vesentleg dårlegare posttenester.
Meiner statsråden at Posten Norge har høve til å flytte postkassane fleire kilometer bort frå husstandane i Devik, og vil det same skje i andre grender som ligg nokre kilometer frå hovudvegen?",Liv Signe Navarsete,Senterpartiet,2019-01-31,2019-02-13
1529,2018-2019,"Då EØS-avtala vart vedteken i 1992, låg det føre ein stortingsproposisjon om eit utvida ressurssamarbeid om fisk. Dette utvida ressurssamarbeidet er ikkje ein del av EØS-avtala. EU har likevel fått tilgang til fiskekvoter av eit stort omfang i den norsk fiskerisona, medan norske fiskarar har fått kvoter i EU si sone, det meste i Storbritannia. 
Vil regjeringa krevje at EU gir attende fiskekvotene til Noreg når vi etter Brexit må forhandle fram fiskekvoter mellom Storbritannia og Noreg?
",Liv Signe Navarsete,Senterpartiet,2019-01-31,2019-02-06
1530,2018-2019,"Helseforetaket i Trøndelag ønsker å legge ned døgnbemannet ambulanse i Snåsa for å spare penger. Det diskuteres om Snåsa skal få  tilbud om helsevaktbil eller dagambulanse, men ikke noe lokalt tilbud på kveld, natt eller helg. Snåsa har heller ikke egen legevakt utenom ordinær kontortid, og den nærmeste er i Steinkjer, ca. 50 minutter unna. Snåsa-ambulansen har de siste årene hatt mellom 500 og 600 turer.
Vil statsråden gripe inn eller godta at ambulanseberedskapen svekkes i Snåsa, og prioriterer regjeringen beredskap i distriktene lavere enn i byene?",Kjersti Toppe,Senterpartiet,2019-01-31,2019-02-06
1531,2018-2019,"Det er tatt opp som et problem ved noen videregående skoler at elever benytter seg av at de kan komme inntil 15 minutter for seint til en 45 minutters time før dette føres som fravær. Hjemmel for denne praksisen er hentet fra rundskriv UDIR-3-2016 og fra lokal kommunal veileder som bygger på dette. Denne praksisen fører til mye forstyrrelser i timene og at alle elever taper viktig undervisningstid.
Hvordan vurderer statsråden en slik praksis, og anser han at det er behov for en presisering og klargjøring av gjeldende rundskriv?",Jan Bøhler,Arbeiderpartiet,2019-01-31,2019-02-06
1532,2018-2019,"Over 30 pst. av arealene på Indre Helgeland, i Grane, Vefsn og Hattfjelldal, er båndlagt gjennom vern eller forslag om vern. Dette kan føre til at Arbor-Hattfjelldal ikke greier å håndtere de økte transportkostnadene knyttet til virkeleveransene. 
Kan statsråden oppheve båndleggingen, innføre transportkompensasjon eller iverksette andre strakstiltak for å berge de 80 arbeidsplassene som er så viktige i området?",Siv Mossleth,Senterpartiet,2019-01-31,2019-02-06
1533,2018-2019,"Samiske språk er truede språk. Samisk språkutvalg la frem sin utredning ""Hjertespråket"" i 2016, der de la særlig vekt på økt bruk og styrking av samiske språk i barnehager og skoler. Nå etterlyses regjeringens konkrete oppfølging av rapporten og forslagene og et svar på om statsråden stiller seg bak forslagene, eller om han vil legge fram alternative forslag.
Hva vil statsråden gjøre for å styrke samiske barns muligheter til å bli reelt tospråklige?",Martin Henriksen,Arbeiderpartiet,2019-01-31,2019-02-06
1534,2018-2019,"Regjeringen ønsker at flere skal velge kollektivtransport i sine hverdagsreiser, og regjeringen er bundet av en målsetting om nullvekst i persontrafikken i byene. For å nå denne trengs det konkrete virkemidler. Nylig har NSB fjernet familierabatt på togbilletter. 
Hvordan bidrar denne prisøkningen, den økte momsen på billetter for kollektivtransport, og det varslede skattefradraget på utgifter til bompenger, til å få flere til å reise kollektivt?",Une Bastholm,Miljøpartiet De Grønne,2019-01-31,2019-02-06
1535,2018-2019,"Gjennom økte kvoter, økte konsesjonsgrenser og omlegging av tilskudd har dagens regjeringspartier bidratt til en situasjon med overproduksjon i jordbruket. I tillegg kommer innrømmelser i ulike handelsavtaler som gir et krympende marked for norske landbruksvarer. 
Hvilke grep vil statsråden ta for at landbruket kan oppnå den balansen i markedet som er helt avgjørende for en lønnsom og bærekraftig matproduksjon?",Geir Pollestad,Senterpartiet,2019-01-31,2019-02-06
1536,2018-2019,"Regjeringen har utarbeidet retningslinjer med tilhørende veileder for lokalisering av statlige arbeidsplasser og statlig tjenesteproduksjon. Hallingdal har erfaring, fra ledelsen for domstolene angående fremtidig organisering og lokalisering av regnskaps- og lønnsfunksjoner, at disse retningslinjene settes til side. 
Vil statsråden gripe inn og sikre at retningslinjene følges? 

",Per Olaf Lundteigen,Senterpartiet,2019-01-31,2019-02-06
1537,2018-2019,"Hvilke tiltak vil statsråden sette inn for å få andelen midlertidige ansettelser i forskning og høyere utdanning ned på nivå med arbeidslivet ellers, ut over å vente på effekten av en lov, altså statsansatteloven, som har virket i ett og et halvt år?",Nina Sandberg,Arbeiderpartiet,2019-01-30,2019-02-13
1538,2018-2019,"Det er sådd tvil om arealnorma og om ho kan vere i strid med arbeidsmiljøloven sine krav. Ho tek heller ikkje omsyn til at mange statstilsette har sensitive utgreiingsoppgåver, innanfor mellom anna økonomi og jus, og at dei har teieplikt i konkrete saker.
Kvifor vil statsråden ikkje ta initiativ til å endre arealnorma?

",Hadia Tajik,Arbeiderpartiet,2019-01-30,2019-02-13
1539,2018-2019,"Storebrand har i sin investeringspraksis planlagt gradvis å redusere kullkriteriet til 5 pst. i 2026. Under behandlingen av stortingsmeldingen om pensjonsfondet ba Stortinget regjeringen vurdere om kriteriene for uttrekk av kullselskaper fra SPUs investeringsportefølje på 30 pst. er tilstrekkelig for å ekskludere selskaper med betydelig kullrelatert virksomhet. 
Vil statsråden vurdere å la pensjonsfondet følge Storebrands eksempel?",Svein Roald Hansen,Arbeiderpartiet,2019-01-29,2019-02-06
1540,2018-2019,"15. desember 2017 vedtok Stortinget enstemmig følgende: ""Stortinget ber regjeringen sørge for at informasjon om konkurskarantene blir offentlig tilgjengelig, og vurdere om det er annen informasjon om lovbrudd som er relevant for næringsvirksomheten som bør gjøres offentlig tilgjengelig."" Men over ett år senere har regjeringen enda ikke fulgt opp vedtaket. 
Har regjeringen en intensjon om å følge opp vedtaket, og når kan Stortinget forvente å få seg forelagt en sak?",Arild Grande,Arbeiderpartiet,2019-01-23,2019-02-06
1541,2018-2019,"Nedleggelsene av seks fengsler fører til at 173 ansatte mister sin arbeidsplass. I tillegg skal 430 ansatte kartlegges. Dette vil kreve betydelige midler til omstilling. 
På hvilken måte vil statsråden sørge for å ivareta både de ansatte og den daglige driften i den massive omstillingen kriminalomsorgen nå står overfor?",Maria Aasen-Svensrud,Arbeiderpartiet,2019-01-23,2019-02-06
1542,2018-2019,"Styret til Møre og Romsdal 110-sentral har uttrykt en sterk bekymring for at de stadig økende nødnettkostnadene kommer til å gå ut over midlene til brannberedskapen på sikt, og vist til at inndekningen betyr færre midler til annet beredskapsarbeid, øvelser og utstyr.
Mener statsråden det er greit at staten nå vil pålegge kommunene å betale store summer for å modernisere det statlig eide nødnettutstyret, selv om 110-sentralene advarer om at dette kan gå på bekostning av brannberedskapen lokalt?",Geir Inge Lien,Senterpartiet,2019-01-23,2019-02-06
1543,2018-2019," Spørsmålet er til arbeids-  og sosialministeren. 

I 2018 økte prisene nok en gang mer enn pensjonene, og dermed sank pensjonistenes kjøpekraft for fjerde år på rad. De rikeste i samfunnet, også de rikeste pensjonistene, tilgodeses med store skattekutt, mens vanlige folk, vanlige pensjonister, altså får årlige kutt i sine pensjoner.

Derfor foreslo Arbeiderpartiet før jul å be regjeringa vurdere hvilke muligheter for omprioriteringer som finnes innenfor de rammene drøftingsretten i trygdeoppgjørene setter. Men regjeringa og stortingsflertallet sa nei.

Spørsmålet mitt er: Hvorfor ønsker ikke statsråden engang å se på hvilke muligheter til å omprioritere som finnes innenfor dagens pensjonssystem? Har hun ingen forståelse for pensjonistenes frustrasjon over at de år etter år taper kjøpekraft, og ingen forståelse for Pensjonistforbundets ønske om å skjerme dem med de laveste pensjonene?

",Lise Christoffersen,Arbeiderpartiet,2019-01-16,2019-01-16
1544,2018-2019," Dette spørsmålet er til  justisministeren. 

Toppsaken på TV2.no akkurat nå handler om en jente på sju år som ble voldtatt for to år siden, og som ennå ikke har fått saken opp for retten. Og man kan spørre: Er dette en tilfeldig sak – det er en dramatisk sak, fryktelig sak – eller er det noe systematikk i dette? Og det er det! Det er en urovekkende utvikling, hvor vi har sett nedbemanning og kritisk mangel på nøkkelpersonell i politidistriktene, tilbakemeldinger om lengre responstid og en voksende mangel på etterforskningskapasitet. 

Dette har skapt en av de mest uverdige køene i vårt land: ofre for grov kriminalitet som opplever at gjerningsmannen får lavere fengselsstraff fordi saken har ligget for lenge hos politiet. Tenk på det – i Norge: strafferabatt for tungt kriminelle fordi det har tatt så lang tid å komme til rettssalen. Det er ikke den norske rettsstaten verdig. Mennesker som har opplevd grove forbrytelser, som voldtekt, må stå i kø for å få anmeldt saken, i kø for å få den etterforsket, i kø for å få den påtalt og i kø for å få en fellende dom. Saksbehandlingstiden ved Borgarting lagmannsrett, som er den største ankedomstolen i Norge, er nå halvannet år – mot seks måneder i 2016. 

Domstolene våre, den tredje statsmakt, er vanskjøttet av Fremskrittspartiet i regjering, og her står den femte justisministeren ansvarlig. Tillitsvalgte, ledere av domstolene og lederen av Domstoladministrasjonen er folk som normalt ikke farer med store ord, men de sier viktige ting. Rettssikkerheten til folk er truet. Tillitsvalgte over hele fjøla i politiet sier det samme, og slik kan vi ikke ha det. Justispolitikken lider under manglende prioritering, svake budsjetter, ostehøvelkutt og en mangelfull gjennomføring av politireformen. Det går ut over folks rettssikkerhet og trygghet. 

Så mitt spørsmål til justisministeren er: Hvorfor synes han at det er akseptabelt at folks rettssikkerhet blir behandlet på denne måten? 

",Jonas Gahr Støre,Arbeiderpartiet,2019-01-16,2019-01-16
1545,2018-2019," Vi får stadig flere eksempler  på hvordan velferdsprofitører svekker lønns- og arbeidsvilkår for  dem som jobber innenfor helse og omsorg. Aleris-rettssaken viser  hvordan sosial dumping nå har spredd seg fra byggeplassen til omsorgsboligen.  Selskapet har altså omgått lovens bestemmelse om faste stillinger  og heller brukt folk som innleide konsulenter. Dermed har selskapet  spart utgifter til overtid, til sykelønn og til pensjon for medarbeiderne  sine. De har heller ikke betalt arbeidsgiveravgift til fellesskapet.  I søksmålet ligger det nå krav om etterbetaling på opp mot 1,5 mill. kr  per person. 

Dette gjelder ikke bare i omsorgsboliger. Det samme presset på lønns- og arbeidsvilkår finner vi også i eldreomsorgen. For kort tid siden meldte NRK om store lønnsforskjeller blant sykepleiere i Oslo. En av dem, Nilem Kaushal, jobber på et kommersielt bo- og rehabiliteringssenter. Hun ville tjent 60 000 kr mer hvis hun hadde jobbet i Oslo kommune, enn hva hun i dag gjør som ansatt på et kommersielt bo- og rehabiliteringssenter. Kaushal sier til NRK: Jeg føler meg lurt. Jeg er sjokkert. Jeg gjør jo samme jobb som mine kollegaer på kommunens rehabiliteringssentre. 

Hva synes statsråden om at det er så store forskjeller i lønns- og arbeidsvilkår mellom folk som gjør den samme jobben, men som har ulik arbeidsgiver, henholdsvis kommersiell og offentlig? Har ministeren noe syn på de forskjellene som vi får avdekket når det gjelder lønns- og arbeidsvilkår?

",Bjørnar Moxnes,Rødt,2019-01-16,2019-01-16
1546,2018-2019," Mitt spørsmål går også til  arbeidsministeren.

Ulikhetene i makt og rikdom i Norge er for store, og en av de tingene som kan føre til at ulikhetene øker, er de usosiale sidene ved pensjonssystemet vårt. Når folk går på jobb om morgenen, skulle det bare mangle at de også tjener opp pensjon for innsatsen. Sånn er det vi gir trygghet for at et langt liv i arbeid også gir gode år som gammel. Det er derfor vi i SV, sammen med Arbeiderpartiet, har foreslått at alt lønnet arbeid skal gi opptjening av pensjon i Norge. 

Nå er systemet sånn at den første delen av lønnen til hundretusenvis av mennesker ikke teller med. Det er grovt urettferdig. Bare tre av ti i privat sektor har pensjon fra første krone i dag. Det er oftest høytlønte. Dermed forsterkes lønnsulikheten når folk blir pensjonister. Vi trenger en pensjonspolitikk som er for de mange, ikke for de få, og derfor trenger vi et vedtak i Stortinget om pensjon fra første krone.

La meg ta en frisør som eksempel. En frisør har en snittlønn på 29 600 kr i måneden, ifølge Statistisk sentralbyrå. Mange frisører har ikke pensjonsopptjening fra første krone. Det starter først fra nesten 97 000 kr. Det betyr at en frisør med gjennomsnittslønn ikke tjener pensjon før hun har gått på jobb i godt over tre måneder.

Sånn er det ikke for arbeidsministre. Allerede første dagen i januar er en arbeidsminister, en statsminister eller en stortingsrepresentant i gang med å tjene opp pensjon fra en høy lønn. Så hvis arbeidsministeren går til frisøren litt før påske, er sannsynligheten stor for at den som klipper håret hennes, ennå ikke har begynt å tjene opp pensjon.

Mener statsråden at dette er rettferdig?

",Audun Lysbakken,Sosialistisk Venstreparti,2019-01-16,2019-01-16
1547,2018-2019," Det er til arbeidsministeren.

Aleris Ungplan & BOI driver en rekke omsorgsinstitusjoner. Aleris-konsernet er et av Skandinavias ledende private helse- og omsorgsforetak. Aleris har solgt sin norske drift av eldreomsorg, barnevern og psykisk omsorg, inklusiv Aleris Ungplan & BOI, til den svenske omsorgsgiganten Ambea, noe som reduserte nettogjelda i selskapet med 2,65 mrd. kr. Aleris Ungplan & BOI oppgis å ha 2 857 ansatte – vi snakker altså om et stort selskap med svært mange personer som utfører helse- og omsorgsarbeid for fellesskapet Norge. Dette selskapet er nå i rettssak med Fagforbundet. LO er hjelpeintendent. NHO stiller ikke opp som hjelpeintendent for sin egen medlemsbedrift Aleris. Rettssaken gjelder Aleris’ bruk av folk som er sjølstendig næringsdrivende, istedenfor at de er fast ansatt i Aleris. Fagforbundet mener at Aleris har både formell og reell styringsrett over de sjølstendig næringsdrivende, fordi Aleris bærer risiko for arbeidsresultatet. Det foreligger en personlig arbeidsplikt for de sjølstendig næringsdrivende – altså: Den sjølstendig næringsdrivende kan ikke bruke medhjelper. De sjølstendig næringsdrivende har hovedsakelig én arbeidsgiver, og arbeidsforholdet er av stabil karakter. Realiteten er altså at Aleris’ driftsmodell kjennetegnes ved at folk formelt er sjølstendig næringsdrivende, mens de reelt er lønnsmottakere.

Hvorfor bruker Aleris sjølstendig næringsdrivende til erstatning for egne fast ansatte? – Jo, fordi det er mye billigere for selskapet, og arbeidsmiljølovens viktige bestemmelser gjelder ikke for sjølstendig næringsdrivende. Fagforbundets leder Mette Nord har uttalt at rettssaken er en av de største og viktigste arbeidslivssaker i norsk rett i årevis. Senterpartiet er enig. Aleris bemanner altså omsorgsinstitusjoner med innleide sjølstendig næringsdrivende istedenfor egne fast ansatte.

Mitt spørsmål er: Gir dette, etter regjeringas ideologi, den tryggheten for kvalitet og kontinuitet som pasienter, barn og pårørende trenger?

",Per Olaf Lundteigen,Senterpartiet,2019-01-16,2019-01-16
1548,2018-2019," Mitt spørsmål går til barne-  og likestillingsministeren.

Statsråden har ansvar for regjeringens likestillingspolitikk, og hun har lovet å være en høylytt forsvarer for kvinners rett til abort internasjonalt. Abortloven beskrives som den kanskje viktigste likestillingsloven vi har – retten til å bestemme over eget liv. Likestillingsministeren er champion i en global bevegelse som jobber aktivt for og står opp for kvinners rett til abort. She Decides er en global bevegelse som jobber for at jenter og kvinner skal få bestemme over egen kropp, uten spørsmål, og ble opprettet som en reaksjon mot Trump-administrasjonens pengekutt til organisasjoner som gir informasjon om abort, den såkalte Global Gag Rule. Etter å ha fått tittelen champion tvitret statsråden at det var en ære. Det ser hun ut til å ha glemt. Fra likestillingsministeren har det vært rungende stillhet i den viktige likestillingsdebatten som har gått i Norge denne høsten. Tittelen som Hofstad Helleland har fått smykke seg med, forplikter henne til å forsvare abortrettigheter i den offentlige debatten. 

Mitt spørsmål til statsråden er: Er hun enig med sin statsminister i at kvinners abortrettigheter er egnet til å forhandles om for å beholde regjeringsmakt? Og hvorfor har hun selv pålagt seg en slags lokal «gag rule» når abort og kvinners rett til å bestemme over eget liv er i spill og dominerer det offentlige ordskiftet?

",Ingvild Kjerkol,Arbeiderpartiet,2019-01-16,2019-01-16
1549,2018-2019,"Da Stortinget vedtok innkjøp av nye redningshelikoptre ble det satt av midler for å tilpasse landingsforhold på sykehusene. Det er avsatt 40 mill. kroner til å utbedre landingsplass ved dagens Stavanger universitetssykehus (SUS), som fraflyttes om få år, men det er gitt avslag fra regjeringen på å bruke disse midlene til å dekke ekstrakostnadene ved bygging av ny landingsplass ved ""Nye SUS"". 
Kan statsråden avklare hva det konkret er som hindrer regjeringen i å benytte de avsatte midlene til landingsplassen ved ""Nye SUS""?",Torstein Tvedt Solberg,Arbeiderpartiet,2019-01-10,2019-01-16
1550,2018-2019,"Ulvik kommune fulgte opp ønsket fra regjeringen om endringer i kommunestrukturen. Kommunen har brukt mye ressurser, utredet flere alternativ og vært aktiv politisk. Det har vært tydelig at de ønsket sammenslåing. Nabokommunene valgte likevel ulike andre sammenslåinger, med det resultatet at Ulvik kommune stod alene igjen uten noen å slå seg sammen med. På denne bakgrunnen mener kommunen at man ufrivillig har endt opp som en liten kommune.
Er statsråden enig i at Ulvik er ufrivillig liten?",Eirik Sivertsen,Arbeiderpartiet,2019-01-10,2019-01-16
1551,2018-2019,"Regjeringen har nedsatt et utvalg som skal vurdere behovet for en etikkinformasjonslov. Forbrukere har i dag få rettigheter til innsyn i hvordan f.eks. kobolt i mobiltelefoner og elbiler er produsert. Utvinningen av kobolt i Kongo foregår ofte under uverdige arbeidsforhold. Fredsprisvinner Denis Mukwege løftet denne problemstillingen i desember.
Vil statsråden ta initiativ til en etikkinformasjonslov som sikrer forbrukerne rett til slikt innsyn? ",Une Bastholm,Miljøpartiet De Grønne,2019-01-10,2019-01-16
1552,2018-2019,"Helse Møre og Romsdal skal kutte 200 årsverk som strakstiltak for å få råd til å byggje nytt sjukehus. På denne bakgrunn er det foreslått å leggje ned opp mot 33 senger innan rehabiliteringstenestene, leggje ned distriktspsykiatrisk senter på Sjøholt, samle sengeposter mellom Molde og Ålesund og leggje ned ein av fødeavdelingane i Molde og Kristiansund. Det er ikkje tvil om at kuttforslaga går ut over viktige pasienttilbod. 
Vil regjeringa og statsråden sitje rolig og sjå på at dette skjer, eller vil statsråden gripe inn og stanse situasjonen?",Kjersti Toppe,Senterpartiet,2019-01-10,2019-01-16
1553,2018-2019,"I postloven § 19 tredje ledd står det: ""Utleveringspostkasse kan settes opp på fremmed grunn når leveringspliktig tilbyder finner det nødvendig av hensyn til en effektiv postomdeling og det ikke volder særlig skade eller ulempe."" I NRK sin artikkel 5. januar kan vi lese om innbyggere i Vesterålen som ville fått opptil fem timers reisevei til postkassen.  
Synes statsråden at en reisevei på fem timer til postkassen ""ikke volder særlig skade eller ulempe""?",Siv Mossleth,Senterpartiet,2019-01-10,2019-01-16
1554,2018-2019,"I 2016 ble det meldt om 191 tilfeller av legemiddelmangel i Norge, i 2017 358 tilfeller og i fjor hele 684. Mangel på blodtrykksmedisiner kan f.eks. skape utfordringer for 50 000 nordmenn. Noen ganger gir dette praktiske utfordringer som behov for ny legetime, og andre ganger kan de helsemessige konsekvensene bli mer dramatiske. 
Hvilke tiltak vil statsråden iverksette mot legemiddelmangelen, og kan han garantere at liv og helse ikke kommer i fare som følge av manglende tilgang på medisiner?",Tellef Inge Mørland,Arbeiderpartiet,2019-01-09,2019-02-06
1555,2018-2019,"Nordby shoppingsenter hadde rekordomsetning på 4,5 mrd. kroner i 2018 og omtales av senterlederen som ""Norges største kjøpesenter"". Både dette og flere andre gigantsentre langs svenskegrensa har planer om kraftig utvidelse. Til tross for at arbeidsplasser og store investeringer i norsk bryggerinæring har gått tapt, har Høyre, Fremskrittspartiet, Venstre og Kristelig Folkeparti valgt å opprettholde den kraftige avgiftsøkningen på ikke-alkoholholdige drikkevarer fra 2017.
Vil statsråden ta initiativ til å senke avgiften?",Sigbjørn Gjelsvik,Senterpartiet,2019-01-09,2019-02-06
1556,2018-2019,"I den alvorlige kidnappingssaken på Lørenskog har de antatte kidnapperne stilt et stort pengekrav i kryptovalutaen Monero. Den er iboende kryptert og sikret og skjuler hvilke summer som sendes og til hvem. Selv ikke Monero kan finne det ut. Det er dermed stor fare for at kriminelle vil bruke slike kryptovalutaer til hvitvasking og skjuling av kriminalitet.
Hvilke initiativer kan og vil regjeringen ta nasjonalt og internasjonalt for å regulere bruk av kryptovaluta og hindre at den brukes til å skjule kriminalitet?",Jan Bøhler,Arbeiderpartiet,2019-01-09,2019-01-16
1557,2018-2019," Mitt spørsmål går også til eldre-  og folkehelseministeren.

Eldre skal være sjef i eget liv. Det er utgangspunktet for Arbeiderpartiets eldrepolitikk. Og når vi sier at eldre skal være sjef i eget liv, mener vi alle, også eldre som har fått demens. I Norge i dag lever det om lag 77 000 mennesker med en demensdiagnose. Tallet vil doble seg de neste tiårene hvis utviklingen fortsetter som i dag. 

Dessverre lever mange av disse liv med store begrensninger for seg selv og sine pårørende. Frykten for at man skal bli borte, skade seg eller i verste fall dø, er krevende i hverdagslivet til par og familier der noen er rammet av demens. Heldigvis finnes det teknologiske hjelpemidler. GPS-sporing av mennesker har vært tillatt siden 2013, altså helt siden Fremskrittspartiet inntok regjeringskontorene. Likevel var det bare 611 personer som var registrert med vedtak om GPS-sporing og oppfølging fra kommunen, ifølge de siste SSB-tallene, fra 2017. 611 personer, altså – av 77 000 som har diagnosen. Politiet ønsker seg mer aktiv bruk av GPS-sporing. De leter ukentlig etter personer som forsvinner fra institusjon eller eget hjem. Mange kommer aldri hjem i live, og selv for dem som blir funnet, er dette forbundet med frykt og er en stor belastning for både pasienter og pårørende. Nasjonalforeningen for folkehelsen etterlyser også at dette hjelpemidlet tas mer i bruk.

Jeg lurer på hva eldreministeren har gjort for å få fortgang i bruken av GPS-hjelpemidler for mennesker med demens.

",Tuva Moflag,Arbeiderpartiet,2019-01-09,2019-01-09
1558,2018-2019," Mitt hovudspørsmål går til  eldre- og folkehelseministeren.

800 000 pårørande legg kvart år ned 110 000 årsverk i norsk helsevesen. Pårørande- og familieomsorg er ein uvurderleg ressurs. Den vert kalla den usynlege omsorga, som ikkje vert verdsett, som ikkje vert respektert.

Regjeringa fremja i fjor ei stortingsmelding, Leve hele livet, som skulle vera ei reform for pårørande. Det var ho ikkje. Regjeringa skreiv rett nok at ein ville fremja ein pårørandestrategi, men det var uvisst kva tid og kva forpliktande innhald han ville få. Til no har det vore ganske umogleg å få ut av eldreministeren kva ho og regjeringa konkret vil gjera for dei mange pårørande.

Omsorgsløn vart innført i 1986 som eit tilbod til dei med særleg tyngande omsorgsarbeid. I dag er det gjort om til ein omsorgsstønad, men det fungerer framleis ikkje etter intensjonen. Han støttar ikkje dei pårørande nok. Utbetalingane er små, og det er store variasjonar i praktiseringa.

Regjeringa har altså lova ei kvalitetsreform for eldre. Dei har lova ei reform for dei pårørande. Det er altså store manglar når det gjeld pårørande sine behov og deira rett til informasjon, opplæring, rettleiing, avlasting og ikkje minst gode økonomiske ordningar.

Så spørsmålet mitt til eldreministeren er: Vil regjeringa fremja ei sak for Stortinget om å styrkja omsorgsstønadsordninga, slik at ho fungerer i tråd med intensjonen? Vil regjeringa òg fremja sak for Stortinget om kva innhaldet vil vera i den strategien som no skal verta utarbeidd?

",Kjersti Toppe,Senterpartiet,2019-01-09,2019-01-09
1559,2018-2019," Mitt spørsmål går til  utviklingsministeren.

Debatten om nivået på utviklingsbudsjettet har de siste årene skygget for viktige debatter om utviklingsbistandens innhold. I Stortinget har Kristelig Folkeparti måttet kjempe gjentatte kamper for å løfte utviklingsbudsjettet, og jeg må jo nesten nevne – når jeg først står her – at heller ikke i budsjettet for 2019 eller i den inngåtte budsjettavtalen har man nådd helt opp til Stortingets vedtatte mål om 1 pst. av BNI til utviklingsbistand. Det er faktisk mye viktigere å drøfte effektivitet, kvalitet og resultater i bistanden, og her står det dessverre ikke så bra til.

I løpet av høstmånedene har det blitt offentliggjort to rangeringer av bistandskvalitet, og resultatet for regjeringen er nedslående lesing. På indeksen Commitment to Development har Norge falt ned til en tolvteplass. Sverige og Danmark ligger helt i toppen. I 2012 lå Norge på andreplass på denne rangeringen. 

På indeksen for bistandskvalitet til det anerkjente Center for Global Development står det enda dårligere til. Der er Norge nummer 26 av 27 givere, nest sist altså.

I utdanningspolitikken snakker man gjerne om PISA-sjokket. Jeg er usikker på om utviklingsministeren er sjokkert, men faktum er at høyreregjeringen har holdt seg lenge, i fire år, uten egen utviklingsminister. Nå har denne ministeren sittet omtrent et år i stolen, og derfor spør jeg egentlig ganske åpent: Hvilke konkrete grep vil han gjennomføre for å styrke kvaliteten på norsk bistandsforvaltning? Det er prekært og nødvendig. 

",Marianne Marthinsen,Arbeiderpartiet,2019-01-09,2019-01-09
1560,2018-2019," Mitt spørsmål går også til  eldre- og folkehelseminister Åse Michaelsen. 

Vi har gått inn i vintermånedene, og luftforurensningen er et alvorlig folkehelseproblem i byene i Norge, ikke minst i Oslo og Bergen, og særlig nå vinterstid. Særlig er det biltrafikk som står for denne forurensningen, spesielt utslipp av NOx og svevestøv, og vi kan også legge til svoveldioksid og blystøv.

På landsbasis dør anslagsvis 1 500 mennesker for tidlig som følge av luftforurensning. Det er Miljødirektoratets tall. Restriksjoner på biltrafikken er et av de aller viktigste tiltakene som er tilgjengelig, for at byene i Norge kan begrense luftforurensning. I Oslo har bompenger bidratt til en reell nedgang i luftforurensningen, noe som er særlig viktig for eldre, og også særlig viktig for fattige, som typisk bor i strøk med høy luftforurensning. Tilrettelegging for sykling og gåing i hverdagen er også et av de beste og enkleste folkehelsetiltakene vi har, og det bidrar samtidig til å redusere luftforurensningen. Jeg har likevel ikke sett at folkehelseministeren har vært særlig tydelig når det gjelder disse spørsmålene tidligere, og jeg inviterer nå til en dialog om det. 

Er statsråden enig i at det er viktig for folkehelsen at kommunene har virkemidlene som trengs for å kunne sikre ren luft og tilrettelegging for syklister og gående, også når dette går på bekostning av privatbilismen?

",Une Bastholm,Miljøpartiet De Grønne,2019-01-09,2019-01-09
1561,2018-2019," Mitt spørsmål går til  eldreminister Åse Michaelsen.

Vi står overfor en enorm utfordring i årene som kommer. Behovet for pleie- og omsorgstjenester øker. Kommunene er presset økonomisk. Flere oppgaver blir overført fra spesialisthelsetjenesten til kommunene. De ansattes arbeidstempo og kravene som stilles til dem innenfor pleie og omsorg i kommunene, øker.

Ifølge tall fra KS er andelen deltidsansatte innen helse, pleie og omsorg i kommunene på 65 pst. Det er for høyt. I mange kommuner jobber så mange som fire av fem ansatte deltid. Sånn kan vi ikke ha det. Dette er typiske kvinneyrker, og det er snakk om tjenester som brukerne er helt avhengig av. Utrygghet i arbeidslivet svekker også kontinuiteten og kvaliteten i tjenestene. Man kan bare tenke seg hvordan det er å være en bruker som må forholde seg til over 20 ansatte i løpet av en uke. Vi trenger trygge ansatte hvis vi skal løse de store oppgavene i velferdsstaten i årene som kommer.

Spørsmålet mitt er: Har regjeringen en plan for å løse denne enorme utfordringen som hele landet står overfor, for å øke andelen heltidsansatte i kommunale pleie- og omsorgstjenester?

",Sheida Sangtarash,Sosialistisk Venstreparti,2019-01-09,2019-01-09
1562,2018-2019," Eg tenkjer eg kan halde  fram på den lina eg var på, for eg fekk ikkje svar frå statsråden.

Den 17. desember var ein trist dag for Hæren, for beredskapen og tryggleiken i nord. Vedtaket om å flytte seks Bell 412-helikopter frå Bardufoss til Rygge står som ei uforståeleg og merkbar svekking av beredskapen i nord.

Store delar av Forsvarets kapasitetar ønskjer me jo helst aldri å bruke, på same måten som me heller ikkje ønskjer å bruke forsikringa på huset vårt. Dei militære helikoptera har ein svært stor nytteverdi utover dei konkrete militære oppgåvene. Dette er òg oppgåver som  sivile helikopter ikkje kan erstatte – det som går på det militære.

I dag er det to beredskapsklare Bell 412-helikopter på Bardufoss til kvar tid som står klare til innsats. Dei vart nytta seinast førre veke i søk og redning etter den forferdelege ulukka i Tamokdalen – ein operasjon som framleis går føre seg. Med regjeringas forslag skal altså seks av ni Bell 412-helikopter flyttast til Rygge, og dei skal erstattast med m.a. sivile helikopter, seier statsråden.

Dei tilsette i både Hæren og Luftforsvaret i Indre Troms er frustrerte over situasjonen, spesielt Brigade Nord som meiner det er eit etisk og moralsk dilemma og ei stor operativ svekking å miste seks særskilt dedikerte militære helikopter. 

Det er slett ikkje alle som er samde med statsråden i at det er lettvint og enkelt å erstatte desse helikoptera med sivile helikopter. Så vidt eg veit, etter folkeretten skal vel ikkje sivile kunne operere i krig og krise. Heile hensikta med å trene forsvaret vårt er at dei skal kunne operere i lag i krig og krise. Difor er det viktig for meg å høyre kva dei sivile helikoptera er meint å gjere av militære oppgåver, og om det er utarbeidd eit operativt konsept for bruk av dei sivile helikoptera i militære operasjonar.

",Liv Signe Navarsete,Senterpartiet,2019-01-09,2019-01-09
1563,2018-2019," De siste dagene har vi  igjen sett det i Indre Troms: Hæren trenger helikoptre i nord. Et  land som Norge er helt avhengig av Bell-helikoptrene på Bardufoss  under ulykker og leteaksjoner. Jo større avstander, jo dårligere  veier, jo mer vær, jo mer trengs helikoptrene når uhellet er ute.  Det er avgjørende for folks trygghet å ha tilgang til helikoptre  i krisesituasjoner. Jeg kan ikke forstå hvorfor forsvarsministeren  insisterer på å svekke både Forsvaret og samfunnsberedskapen i Nord-Norge,  direkte i strid med regjeringas egne lovnader og Stortingets vedtak.

I 2016 slo regjeringa fast at ingen Bell-helikoptre skulle flyttes fra Bardufoss før «tilstrekkelig helikopterkapasitet er etablert i Nord-Norge, ved innfasing av NH90 og AW101», altså nye kystvakt- og redningshelikoptre. Stortingsflertallet fulgte opp og slo fast at dagens fordeling av ni helikoptre på Bardufoss og ni helikoptre på Rygge fortsetter inntil alternativ helikopterkapasitet er etablert på Bardufoss, og la til at tidspunkt for flytting av Bell-helikoptrene først kan fastsettes endelig når alternativ helikopterkapasitet er på plass.

Mitt spørsmål er ganske enkelt: Er alternativ kapasitet på plass på Bardufoss i form av nye kystvakt- og redningshelikoptre?

",Anniken Huitfeldt,Arbeiderpartiet,2019-01-09,2019-01-09
1564,2018-2019,"Stortinget har fastsatt et bestandsmål for ulv på 4-6 ynglinger årlig, og rovviltnemndene har foreslått å ta ut tre ulverevir i ulvesonen for å komme ned på bestandsmålet. 
Hvorfor undergraver statsråden Stortingets vedtatte bestandsmål ved å nekte jakt i Mangen- og Hobølreviret?",Trygve Slagsvold Vedum,Senterpartiet,2019-01-03,2019-01-09
1565,2018-2019,"Bane NOR måtte i fjor overta Condottes ansvar på Follobanen. Condotte skulle aldri fått kontrakten, og Bane NOR må etter dom i flere rettsinstanser betale flere hundre millioner i erstatning til det selskapet som egentlig skulle fått kontrakten. En samlet oversikt over ekstrakostnader som følge av oppryddingen finnes ikke. En oversikt som skulle foreligge i desember, er skjøvet ut i tid. 
Når vil ekstrakostnadene for anbudsrotet på Follobanen bli kjent for offentligheten?",Sverre Myrli,Arbeiderpartiet,2019-01-03,2019-01-09
1566,2018-2019,"I to ferske tilsynsrapportar får Pasientreisekontoret ved Oslo universitetssykehus knallhard kritikk. Fylkesmannen konkluderer med brot på forsvarlegheitskravet i spesialisthelsetenestelova § 2-2. Stortinget har vedtatt å be regjeringa gjere ein brei gjennomgang av regelverket for pasientreiser og fremme sak for Stortinget med tiltak for å forbetre ordninga. Men ingenting har skjedd på eitt år. 
Kva gjer regjeringa for å sikre forsvarlege pasientreiser, og kvifor er ikkje køyring i eigenregi ei mogleg transportløysing for pasientane med dårlegast helse?",Kjersti Toppe,Senterpartiet,2019-01-03,2019-01-09
1567,2018-2019,"Med det uttaket av ulv som regjeringen legger opp til, vil det ikke være mulig å komme ned på bestandsmålet for ulv slik Stortinget har fastsatt det. 
Hvorfor velger regjeringen å unnta Hobølreviret fra jakt på tross av rovviltnemndenes anbefalinger?",Marit Arnstad,Senterpartiet,2019-01-03,2019-01-09
1568,2018-2019,"Melin-konsernet eier og har kontroll over betalingsløsninger, inkassokrav og pasientkommunikasjon ved landets legekontor. Til NRK 29. desember 2018 sier leder av Rådet for legeetikk, Svein Aarseth, at ""vi liker ikke at det faktisk bare er én person som sitter med så stor innflytelse på det som skjer i primærhelsetjenesten, med journalsystemer, betalingssystemer og kommunikasjon med pasientene"". 
Er statsråden enig med Aarseth i dette, og hva vil statsråden konkret foreta seg knyttet til saken?",Sigbjørn Gjelsvik,Senterpartiet,2019-01-03,2019-01-09
1569,2018-2019,"I romjula forliste fiskebåten Northguider i Hinlopenstredet på Svalbard, og alle de 14 ombord ble heldigvis reddet i land etter det som omtales som en dramatisk redningsaksjon. Vi ser at fiskebestandene, og dermed også fiskerne nå stadig flytter lenger nord.  
Hvordan sikrer regjeringen tilstrekkelig beredskap i våre norske havområder i nord, og hvilke fartøy og helikopter var tilgjengelige i områdene rundt Svalbard i julehøytiden, sammenlignet med resten av året, for å ivareta tryggheten og beredskapen rundt øygruppa?",Cecilie Myrseth,Arbeiderpartiet,2019-01-02,2019-01-09
1570,2018-2019,"I dag er hold av hund og katt i dyrepensjonater regulert i forskrift, men for avl er det ingen kontroll. Dyreeiere kan fritt avle uten kunnskap om konsekvenser, og vi ser grove eksempler på avl som fører til store lidelser. Inntekt fra kommersielt kjæledyroppdrett er heller ikke regulert. Rådet for dyreetikk advarte i juli om kyniske ""valpefabrikker"", noe daværende landbruksminister Jon Georg Dale sa han ville se nærmere på.
Er dette fulgt opp, og hvilke planer har statsråden for å ivareta dyrevelferden her?",Une Bastholm,Miljøpartiet De Grønne,2018-12-20,2019-01-09
1571,2018-2019,"Årets Ungdata-undersøkelse viser en tendens til lavere skoletrivsel og økning i psykiske helseplager. Elevene uttrykker at summen av prøver fører til økt press ut over det som naturlig følger av en prøvesituasjon. Hele sju av ti spurte elever opplever skolearbeid som stressende. Elever føler seg maktesløse når prøvepresset blir for stort, og oppgir at det blir vanskelig å prestere og vise hva de reelt kan.
Ser statsråden denne utfordringen, og vil regjeringen ta grep for å redusere det samlede omfanget av prøver og tester?",Marit Knutsdatter Strand,Senterpartiet,2018-12-19,2019-01-09
1572,2018-2019,"Det er bred enighet om bilavgiftssystemet i Norge og å beholde avgiftsfordelene for nullutslippsbiler ut denne stortingsperioden. Bransjen selv ser at det vil være behov for et nytt avgiftssystem for person- og varebiler. Bransjen ønsker en bred utredning om det framtidige avgiftssystemet i samarbeid med bransjen selv. 
Vil statsråden ta initiativ til en bred utredning om vårt framtidige bilavgiftssystem som omfatter både engangsavgiften og bruksavgiftene? ",Svein Roald Hansen,Arbeiderpartiet,2018-12-05,2019-01-09
1573,2018-2019,"Ved behandlingen av NTP fremmet Arbeiderpartiet forslag om at de store kollektivprosjektene i byene skal støttes med inntil 70 prosent, og vi har fulgt opp i vårt alternative statsbudsjett. Det er store summer som enten kunne frigjort midler til nye infrastrukturprosjekter i storbyene eller blitt brukt til å redusere bompengebelastningen. Fremskrittspartiet og de andre borgerlige partiene stemte mot i NTP.
Hva er årsaken til at regjeringen og Fremskrittspartiet stemte mot et konkret forslag som faktisk kunne redusert bompengene i de fire store byene?",Siri Gåsemyr Staalesen,Arbeiderpartiet,2018-11-29,2019-01-09
1574,2018-2019," Jeg har et spørsmål til  forsvarsministeren.

Vi har bedt statsråden redegjøre for det man vet om fregatthavariet så langt, for jeg tror det er en fordel i denne saken at det er mest mulig åpenhet. I går var det nok flere som stusset over en statsråd som gikk til angrep på norsk presse og dekningen av denne saken. Det handler ikke bare om åpenhet i prosessen – og jeg regner med at statsråden kommer til Stortinget og redegjør for åpen sal – men mitt spørsmål er av mer prinsipiell karakter, for når det er ulykker eller hendelser i Norge, er det en naturlig del av vårt demokrati at pressen ofte trykker sin versjon.

Mener statsråden det er galt av pressen, i tida som kommer, å publisere artikler om årsaken til at fregatten havarerte, før Havarikommisjonens rapport foreligger?

",Anniken Huitfeldt,Arbeiderpartiet,2018-11-28,2018-11-28
1575,2018-2019," Mitt spørsmål går til klima-  og miljøministeren. 

Neste uke begynner klimatoppmøtet i Katowice i Polen, COP24, hvor både statsråd Elvestuen, undertegnede og flere andre fra Stortinget kommer til å være til stede. 

Klimakrisen er menneskehetens største felles utfordring, og skal planeten vår være beboelig også for kommende generasjoner, må all politikk innordnes et overordnet mål om å styre innenfor naturens tålegrenser. Som statsråden sa i et tidligere svar, har 1,5-gradersrapporten vist dette med enda større tydelighet. 

Vi vet også at etter de innmeldingene som er gjort etter Parisavtalen, ligger vi langt bak skjemaet. Derfor må vi fra nå av bruke to budsjetter, og ikke ett, når vi diskuterer hvordan vi fordeler goder og byrder i samfunnet: statsbudsjettet og klimautslippsbudsjettet. Det er forskjell på de to. Det kommer nye statsbudsjett hvert år. Alle som har forhandlet statsbudsjett, vet at det man ikke får gjennomslag for i år, kan man få en ny sjanse for neste år. Men karbonbudsjettet er endelig, vi har bare ett. Når det er brukt opp, er det brukt opp, og med dagens forbruk har vi kanskje 20 år igjen. 

Arbeiderpartiet har derfor i sitt alternative statsbudsjett utarbeidet et konkret forslag til utslippsbudsjett fram mot 2030, altså perioden 2021–2030, med hjelp fra Miljødirektoratets tall, og vi har funnet fram til en måte hvor vi kan overoppfylle målet om 40 pst. reduksjon i ikke-kvotepliktig sektor uten bruk av de fleksibilitetsmekanismene som inngår i EUs innsatsfordelingsordning. 

Jeg har derfor følgende spørsmål til statsråd Elvestuen: Er statsråden enig i at vi i all budsjettering fra nå av må se hen både til disponering av pengene i samfunnet, og også til hvordan vi disponerer de meget begrensede utslippene vi fortsatt har igjen? Og hvis ja – vil han sørge for at vi fra neste år får et nasjonalt klimautslippsbudsjett i forbindelse med statsbudsjettet?

",Espen Barth Eide,Arbeiderpartiet,2018-11-28,2018-11-28
1576,2018-2019," La oss snakke om elefanten  i rommet, det som Arbeiderpartiet ikke nevnte, nemlig EØS-avtalens  frie flyt.

Statsråd Hauglie har nå bedt arbeidsgiverne om å ringe til Nav før de ringer til Polen når det er behov for arbeidsfolk. Etter finanskrisen og oppgangen da gikk andelen ansatte med norsk bakgrunn ned, mens antall sysselsatte fra Øst-Europa økte med 90 000 personer. Dette skjedde ikke fordi arbeidsgiverne hadde glemt telefonnummeret til Nav. Dette skjedde fordi mange arbeidsinnvandrere har langt dårligere lønns- og arbeidsvilkår enn det som er vanlig i Norge. De er kort og godt billigere. Det gir bedriftene som bruker dem, en konkurransefordel. Derfor ringer arbeidsgiverne til Polen og ikke til Nav.

Dette er også grunnen til at store deler av fagbevegelsen nå er imot EØS-avtalen. Det er ikke fordi de, eller Rødt, er imot arbeidsinnvandring. Norge har i over 60 år levd godt med et grenseløst arbeidsmarked i Norden, som har fungert fordi arbeidsinnvandringen har skjedd mellom land med noenlunde lik levestandard og noenlunde like lønns- og arbeidsvilkår.

Dagens arbeidsinnvandring fra fattige land i Øst-Europa er noe helt annet. Nå har arbeidsgiverne en nær uendelig tilgang på arbeidsfolk som er lettere å utnytte.

Ser arbeidsministeren at det i praksis blir umulig å opprettholde norske lønns- og arbeidsvilkår når det er fritt fram å importere arbeidskraft fra land der pris- og lønnsnivå og boligkostnader er en brøkdel av nivået i Norge, og at dette er grunnen til at arbeidsgiverne nettopp ringer til Polen og ikke til Nav, som ministeren nå har bedt dem om å gjøre?

",Bjørnar Moxnes,Rødt,2018-11-28,2018-11-28
1577,2018-2019," Statsråd Elvestuen kan kome  opp igjen, for eg har lyst til å stille han spørsmål. Statsråden  er jo ansvarleg for norsk klimapolitikk, og vi har no ein statsminister  som har gjeve ein uttale som eg meiner er litt oppsiktsvekkjande.  Statsministeren har sagt at den personen som skal sløkkje lyset  på norsk sokkel, enno ikkje er fødd. 

I lys av den nye IPCC-rapporten, som seier at vi er nøydde til å ta drastiske og kjappe grep viss ein skal klare å hindre ei global oppvarming og avgrense ho til 1,5 grader, og at det vil vere ein stor forskjell på om vi klarer å avgrense global oppvarming til 1,5 grader eller til 2 grader – er dette ein uttale som statsråden er einig i?

",Tore Storehaug,Kristelig Folkeparti,2018-11-28,2018-11-28
1578,2018-2019," Mitt spørsmål går også  til klima- og miljøministeren.

For første gang på lenge planlegges det sjødeponier i norske fjorder i forbindelse med gruveutbygging. Førdefjorden og Repparfjorden er begge nasjonale laksefjorder som skal gi særlig vern til villaksen. Havforskningsinstituttet har gått imot søknadene om sjødeponi i begge fjordene og advart mot konsekvensene for bl.a. fiskeegg og livet på bunnen.

Repparfjorden er en nasjonal laksefjord med et artsrikt liv. Repparfjordelva er også en rik lakseelv. Gruveselskapet Nussir har søkt om å få slippe ut 30 mill. tonn gruveavfall i Repparfjorden fra en kobbergruve i Kvalsund kommune i løpet av en 15-årsperiode. 

Førdefjorden er en av Vestlandets viktigste gytefjorder for torsk og en viktig sjømatfjord. Flere rødlistearter har gyte- og oppvekstområde i de dypere delene av fjorden, der det er søkt om å dumpe gruveavfall. Gruvedeponiet i Førdefjorden vil kunne få vesentlig negative effekter for kysttorsk og for ål, pigghå og blålange. Rødlisteartene blålange og pigghå har sannsynligvis gyte- og oppvekstområde i det planlagte deponiet, og deponiet vil fjerne det hittil eneste kjente gyteområdet for blålange i fjorden.

Fjordene er noe av det mest verdifulle vi har. De er Norges stolthet. Livet i fjordene skal ikke dø. Derfor har ungdommer i Natur og Ungdom engasjert seg og tatt i bruk sivil ulydighet for å redde fjordene.

Venstres leder, Trine Skei Grande, sa den 30. juli 2015 følgende:

Derfor spør jeg nå klima- og miljøministeren: Hvordan går det med ikke å gi seg?

",Lars Haltbrekken,Sosialistisk Venstreparti,2018-11-28,2018-11-28
1579,2018-2019," Nå er hovedspørsmålet  om rovdyrpolitikk. Rovdyrpolitikk handler om folks liv, det handler  om retten til å forvalte den naturen man har levd i og av i generasjoner.  Rovdyrpolitikken er avgjørende for den jegeren som har høstet av  naturens overflod. Den er avgjørende for den eldre karen som gleder  seg hvert eneste år til å gå på jakt med bikkja si, men som ikke  lenger kan gjøre det, eller for det unge paret som ønsker å drive  med jaktturisme og skape seg en ny næring, men som ser at det næringsgrunnlaget  blir borte. Den er avgjørende for den bonden som har brukt fjellet  og skogen som beite for dyrene sine, og ser at det ikke lenger er  mulig fordi dyrene blir borte på grunn av rovdyr, eller den småbarnsfamilien  som bare kjenner uro fordi det blir stadig mer nærgående ulv rundt  huset deres, og som kjenner på utryggheten: Er det trygt å bruke  skoleveien lenger? De som er sterkest berørt av politikken, er de  som blir minst hørt. De som tar elsykkel til jobben sin i departementet,  er de som styrer, og de kjenner ikke politikken på kroppen i det  hele tatt. 

I de mest berørte fylkene skrev 150 av 164 ordførere under på et opprop mot rovdyrpolitikken i sommer. Hovedkravet var at regjeringen måtte følge opp stortingsforliket. Når jeg møter folk som er berørt av rovdyrpolitikken, er det én klar beskjed: Grensen er nådd. Antall ulv har eksplodert på grunn av uklok politikk fra regjeringen i 2016 og 2017. Da er mitt spørsmål: Vil statsråden lytte til alle de ordførerne? Vil han lytte til alle som er berørt av rovdyrpolitikken, de som blir rammet av rovdyrpolitikken? Og vil statsråden sørge for at Stortingets vedtak om ulvebestanden blir oppfylt? 

",Trygve Slagsvold Vedum,Senterpartiet,2018-11-28,2018-11-28
1580,2018-2019," Mitt spørsmål går til arbeidsministeren.

De fleste i Norge jobber i et godt regulert arbeidsliv. Samtidig går norske arbeidsfolk på jobb og er urolige for at det finnes utenlandske arbeidere som er klare til å ta jobben for en lavere pris, på dårligere vilkår, i bygg- og anleggsbransjen, transportbransjen og i industrien. Det må ikke være slik. I Norge skal norske lønns- og arbeidsvilkår gjelde. Norske myndigheter kan sikre det, trepartssamarbeidet kan sikre det. De samme arbeidsfolkene ser en regjering som er passive i møtet med useriøsitet. 

I statsbudsjettet blir det bevilget noe mer penger til a-krimsentrene – det er bra. Her snakker vi ikke om den rene kriminaliteten, det er ikke det jeg vil spørre om. Mitt tema er den store kategorien vi kan kalle sosial dumping – det store feltet som omhandler useriøsitet i arbeidsmarkedet. Arbeiderpartiet lanserte i regjering tre konkrete handlingsplaner mot sosial dumping. Denne regjeringen statsråd Hauglie er en del av, trakk den siste og har ikke kommet med noen ny.

Regjeringen kunne fulgt opp Stortingets vedtak om tilsyn og sanksjoner overfor bedrifter som driver ulovlig innleie, men det kommer ikke noen sak fra regjeringen. Regjeringen kunne stemt for begrensninger på innleie. Regjeringen kunne støttet vedtakene om hvordan bruk av anbud i offentlig sektor ikke skal svekke ansattes pensjonsvilkår. Regjeringen kunne støttet forslaget om å forsterke allmenngjøringsordningen og arbeidslivskriminalitetssentrene, men de velger å stemme imot. Dette merker man ute på arbeidsplassene. Det handlingsrommet som trengs for å ivareta trygge arbeidsplasser med lønninger det går an å leve av, finnes innenfor EØS-avtalen. Det er fulgt opp med forslag i Stortinget, men det forutsetter at regjeringen bruker det handlingsrommet.

Mitt spørsmål er følgende: Stortinget har vedtatt innstramming på innleie, som vil gjelde fra 1. januar. Det kommer nye regler om fire uker, men regjeringen har ikke klart å utarbeide noen sanksjoner mot dem som eventuelt skulle bryte disse reglene. Spørsmålet er derfor: Hvorfor har ikke regjeringen forberedt og innført sanksjoner, slik at brudd på slike regler vil få konsekvens?

",Jonas Gahr Støre,Arbeiderpartiet,2018-11-28,2018-11-28
1581,2018-2019,"Tilsynsrapporten etter hendelsen der en 15-åring begikk et knivdrap på Sørlandssenteret i juli 2017, avdekker at jenta hadde blitt plassert i et kommersielt barnevernstiltak som brøt flere lover, at bemanninga i tiltaket var utilstrekkelig, og at hun ble nektet helsehjelp. Bufdir har sagt opp rammeavtalen med selskapet Næromsorg Sør. 
Mener statsråden det er rimelig at selskapet betaler tilbake den delen av overskuddet som skyldes ulovlig drift, utilstrekkelig bemanning og manglende kvalitet på tilbudet?",Bjørnar Moxnes,Rødt,2018-11-22,2019-01-09
1582,2018-2019,"På Sørlandet har flere barn utøvd svært alvorlig vold, også med dødelig utgang. I dag fungerer Bjørgvin og Eidsvoll ungdomsenheter som gode tiltak for disse. Avisen Fædrelandsvennen har hatt flere oppslag om behovet for oppfølging av barn som har fått så strenge dommer at de skal sone videre som voksne. Kuttene i kriminalomsorgen har vært enorme under denne regjeringen, og rehabiliteringsarbeidet er forsømt.
Har statsråden en plan for hvordan unge skal følges opp i voksenfengslene, eller vil han lage en?",Kari Henriksen,Arbeiderpartiet,2018-11-22,2018-11-28
1583,2018-2019,"Jernbanereformen skulle bl.a. sikre bedre kvalitet til togkundene. Go-Ahead, som vant anbudet på Sørlandsbanen, skåret dårligere på 12 av 15 kvalitetskriterier enn med NSB. I Jernbanepakke Nord har det blitt varslet at pris skal vektes høyere enn kvalitet.
Hva er begrunnelsen for det, og synes statsråden dette samsvarer med målet for jernbanereformen om å sikre bedre kvalitet til togkundene?",Arne Nævra,Sosialistisk Venstreparti,2018-11-22,2018-11-28
1584,2018-2019,"Stortinget har sluttet seg til at det skal innføres en nasjonal ramme for vindkraft som skal bidra til å dempe konflikter og gi en forutsigbarhet for lokalsamfunn og utbyggere. Ifølge Miljødirektoratets temarapporter har man ikke nok kunnskap om hvilke områder som har nok verdi. Det er også tvilsomt om man har nok kunnskap om konsekvensene for reiseliv og turisme.
Hva gjør statsråden for å sikre et oppdatert kunnskapsgrunnlag slik at Stortingets forutsetning om konfliktdemping og forutsigbarhet blir oppfylt?",Kjersti Toppe,Senterpartiet,2018-11-22,2018-11-28
1585,2018-2019,"Det har pågått en prosess om fremtidig organisering av Nasjonalt kunnskapssenter om vold og traumatisk stress (NKVTS), og regjeringen vil i nær fremtid komme med en anbefaling om hvem som bør bli ny eier av NKVTS. NKVTS har understreket betydningen av å bestå som et samlet, tverrfaglig kunnskapssenter.
Hvordan skal statsråden sikre at Justis- og beredskapsdepartementets satsinger på dette feltet blir ivaretatt gjennom et bredt faglig sammensatt kunnskapsmiljø i en fremtidig organisering?",Maria Aasen-Svensrud,Arbeiderpartiet,2018-11-22,2018-11-28
1586,2018-2019,"Torsdag 29. november demonstrerer studentene mot regjeringens endring av konverteringsordningen for studiestøtte. Dette får konsekvenser for studenter som ikke fullfører en hel grad eller bytter retning underveis i studiene, og det vil være et disinsentiv for å få til mer etter- og videreutdanning. Det er usikkert hvilken effekt endringen vil ha for studentgjennomstrømmingen. 
Hvilket forskningsgrunnlag har statsråden for å hevde at dette kuttet i stipendet på 256 mill. kroner vil føre til økt gjennomføring blant studentene?",Martin Henriksen,Arbeiderpartiet,2018-11-22,2018-11-28
1587,2018-2019,"29. november samles tusenvis av studenter til demonstrasjon mot regjeringens stipendkutt. Siden 2013 har en innfasa 11. måneders studiestøtte til en samlet kostnad på drøye 700 mill. kroner, men samtidig har Høyre, Fremskrittspartiet og Venstre gitt studentene målretta kutt; i reisestipend, økt rentepåslag og kutt i stipendandelen, på godt over 900 mill. kroner. Om regnestykket er riktig, har regjeringen spart flere hundre millioner kroner på bekostning av studentene.
Hvorfor bruker regjeringen studentene som salderingspost for å få budsjettet til å gå opp?",Torstein Tvedt Solberg,Arbeiderpartiet,2018-11-22,2018-11-28
1588,2018-2019,"Tallene for inndragning av midler fra kriminelle var i første tertial 2018 bare på 38,7 mill. kroner, noe som var en nedgang på 69 pst. siden 2014. For å styrke denne innsatsen har det vært gjort en utredning om tiltak for bedre samarbeid mellom berørte etater, som kom i 2014, og en utredning om sivilrettslig inndragning, som ble sendt på høring med frist 15. februar 2017. 
Når og hvordan vil statsråden legge fram oppfølgingen av forslagene i disse utredningene for Stortinget, og hvilke tiltak vil han sette inn for å øke inndragningen av midler fra kriminelle miljøer?",Jan Bøhler,Arbeiderpartiet,2018-11-22,2018-11-28
1589,2018-2019,"Åpen tilgang til forskningsresultater er et gode, men Plan S vekker betydelig reaksjon og debatt. Det er stor uvisshet rundt konsekvensene. Forskningsrådets direktør var først negativ til en ny høring, men har nå åpnet for dette.
Hva vil statsråden gjøre for å forsikre seg om at en beslutning om norsk deltakelse i Plan S har godt nok faglig og politisk grunnlag?",Nina Sandberg,Arbeiderpartiet,2018-11-22,2018-11-28
1590,2018-2019,"SJ Norge, som la inn anbud om kjøring på Sørlandsbanen, klaget på Jernbanedirektoratets tildeling av anbudet til britiske Go-Ahead. Klagen ble behandlet av Jernbanedirektoratet. Altså ble klagen behandlet av samme organ som tildelte anbudet.
Mener statsråden det er riktig at samme organ som tildeler anbud, også behandler klagene, og hvorfor blir ikke klagene behandlet f.eks. av Klagenemnda for offentlige anskaffelser?",Sverre Myrli,Arbeiderpartiet,2018-11-22,2018-11-28
1591,2018-2019,"Selskapet Go-Ahead vann anbodet på Sørlandsbana. Ifylgje Aftenposten 19. november scora dei betre enn NSB på eitt av 15 kvalitetskriterium. På 12 av 15 kvalitetskriterium scora NSB betre enn Go-Ahead. Ein av dei leiande ekspertane i Noreg på offentlege anskaffingar, advokat Robert Myhre, seier til Aftenposten at 'for meg er det åpenbart at selskapene ikke kommer likt ut. Jeg vil si at forskjellene er ganske store'.
Kvifor meiner statsråden det var rett å velje selskapet som vil levere klart dårlegast kvalitet?",Sigbjørn Gjelsvik,Senterpartiet,2018-11-22,2018-11-28
1592,2018-2019,"Medfører det riktighet at det vil bli mye buss for tog på Sørlandsbanen de neste årene, og i så tilfelle, er anbudet på Trafikkpakke 1 for Sørlandsbanen utformet på en slik måte at dette forholdet er ivaretatt?",Øystein Langholm Hansen,Arbeiderpartiet,2018-11-22,2018-11-28
1593,2018-2019,"I forbindelse med nærpolitireformen er mange lensmannskontor nedlagt. Hemnes, Stranda og Aurland kommune anket og fikk medhold i å opprettholde lensmannskontorene sine. Resultatet ser vi nå; Stranda og Aurland beholder samme antall tjenestemenn, mens for Hemnes kommune er resultatet at det er kun én politimann igjen mot tidligere fem, og kun åpent 8 timer i uka.
Mener statsråden dette ivaretar intensjonen i vedtaket om opprettholdelse av lensmannskontor i Hemnes kommune, og vil statsråden gjøre noe med dette?",Kjell-Idar Juvik,Arbeiderpartiet,2018-11-22,2018-11-28
1594,2018-2019," I Klassekampen på måndag kunne  ein lesa om ein frisørtillitsvald som opplever at ho er uriktig  oppsagd, som ein ulovleg reaksjon på arbeidet som tillitsvald. Eg  har fått høyra tilsvarande historier frå andre sektorar, og eg har  òg teke opp tilsvarande spørsmål med statsministeren tidlegare. Det  kan dessverre sjå ut som at det er vanskelegare både å vera organisert  og å vera tillitsvald for organiserte i enkelte delar av dagens  arbeidsliv. 

Dette er jo eit spørsmål som Arbeidarpartiet har vore oppteke av lenge. Me har difor både kome med forslag om å få opp organisasjonsgraden, fremja interpellasjon om temaet, og vore med på å vedta eit oppmodingsvedtak til regjeringa om å leggja fram forslag som kan få organisasjonsgraden opp. Dette vart det fleirtal for 31. januar i år. Det har no gått ti  månader. Så langt har regjeringa ikkje levert nye forslag om korleis me kan få organisasjonsgraden opp. 

Difor er spørsmålet mitt ganske enkelt: Kva forslag er det regjeringa har jobba med dei siste ti månadene som kan bidra til å få organisasjonsgraden opp?

",Hadia Tajik,Arbeiderpartiet,2018-11-21,2018-11-21
1595,2018-2019," 56 sykepleiere var nylig i  streik for å få hevet minstelønnssatsene for Norges dårligst betalte  sykepleiere. Streikeuttaket var forsvarlig, det skapte aldri noen  fare for liv og helse, men så varslet NHO Service og Handel lockout  av 500 sykepleiere, noe som umiddelbart ville satt pasienters liv  og helse i fare. Dermed ble det tvungen lønnsnemnd fra den borgerlige  regjeringen, som bestilt av NHO.

Lockout er et lovlig virkemiddel, men det kan ikke trumfe de lovene Stortinget har vedtatt, og loven slår fast at helsetjenester må organiseres slik at de er forsvarlige. NHOs medlemsbedrifter innen helse har et lovpålagt ansvar for å ivareta liv og helse, og i de aller fleste helsevirksomheter vil en utestengelse av alle sykepleiere umiddelbart sette pasientenes liv og helse i fare. Så ved å stenge helsepersonellet ute gjennom lockout blir NHO etter Rødts vurdering ansvarlig for at medlemsbedriftene bryter sitt lovpålagte ansvar.

Så ser vi også at NHO gikk til dette uforsvarlige skrittet for å tvinge fram en tvungen lønnsnemnd, slik at de kunne unngå at Norges lavest lønte sykepleiere fikk bedre betalt. Det var åpenbart viktigere for NHO å sikre overskuddet til bedriftene sine enn å innfri rettferdige lønnskrav.

Mine spørsmål er følgende: Er Erna Solberg enig i at konsekvensen av en lockout ville vært et brudd på loven, og at NHO dermed ville vært ansvarlig for disse lovbruddene? Og kan denne typen lovbrudd hindres på en annen måte enn gjennom tvungen lønnsnemnd?

",Bjørnar Moxnes,Rødt,2018-11-21,2018-11-21
1596,2018-2019," Jeg tror det er veldig mange  norske innbyggere som har fått svekket tillit til norsk politikk  de siste ukene. Om man ikke er blitt himmelfallen over hvordan en  har satt abortloven på spill fra høyeste hold i norsk politikk,  er man blitt gradvis mer oppgitt over at Norge ikke følger opp våre  egne klimamål, og vi gjør det med åpne øyne. 

I budsjettavtalen som regjeringen ble enig med Kristelig Folkeparti om i går, vil det ifølge nyhetene komme 200 mill. kr mer til klimatiltak. Det er småpenger. Norge må minst halvere utslippene sine de neste tolv årene. Det er ikke en enkeltsak. Det handler helt grunnleggende om velferden, friheten, mulighetene for ungene og barnebarna våre, og det handler om å ta vårt ansvar for en klimakrise som særlig går ut over de fattigste i verden. Tørke og ekstremvær fører til mer fattigdom. Flere kommer til å dø av hete og mangel på rent vann, og flere må flykte fra hjemmene sine og bo i teltleir.

Men Kristelig Folkeparti, et parti som sier de er opptatt av fattige og av barnas kår, har altså bare klart å forhandle fram vekslepenger til klimatiltak. Så den tilliten som begynner å bli svekket der ute i befolkningen, er også svekket her i Stortinget – tilliten til regjeringen.

Den nye budsjettenigheten gjør det ikke mindre aktuelt for oss i Miljøpartiet De Grønne å fremme et mistillitsforslag mot regjeringen på bakgrunn av manglende tiltak for å nå Stortingets vedtatte klimamål og hindre livstruende klimaendringer som vil ha store kostnader i framtiden. Så vil det være opp til den enkelte representants egen samvittighet om man stemmer for eller mot et slikt mistillitsforslag –, på bakgrunn av hva man lovte velgerne da man skulle komme inn på Stortinget.

Mitt spørsmål til statsministeren er – fordi vi vet at det opprinnelige forslaget fra regjeringen la opp til en tredjedel av kuttene som FNs klimarapport nå sier at vi trenger: Vet statsministeren hvor mye klimakutt vi kan forvente med den nye budsjettenigheten?

",Une Bastholm,Miljøpartiet De Grønne,2018-11-21,2018-11-21
1597,2018-2019," Eg skal følgje opp det  som representanten Audun Lysbakken stilte spørsmål om, nemleg FNs  klimapanel. Men så må eg òg seie at når me veit kor viktig verdas  regnskog er for klima, og at me i budsjettforhandlingane nettopp  har sikra at palmeolje skal fjernast frå biodrivstoff, så er det  ein viktig siger – ja, eg vil seie det var palmesus over dei forhandlingane  som blei avslutta i går.

Men rapporten frå FNs klimapanel seier at me har dårlegare tid enn det me trudde, og beskjeden frå våre fremste fagfolk er at utsleppa må ned med 45 pst. innan 2030 om ikkje global oppvarming skal bli høgare enn 1,5 grader. Rapporten slår fast at verdas utslepp aukar, og at det er ein betydeleg forskjell for verda om det blir ei auke på 1,5 eller 2 grader. Det har betydning for både natur og menneske, og me må forvente fleire ekstreme hetebølgjer i både Afrika, Midtausten og Mellom-Amerika. Det kan i verste fall føre til svikt i matproduksjonen, folkevandringar me knapt har sett maken til, og me vil oppleve at havnivået stiger. 

Eg har òg høyrt statsministeren seie at utsleppa i Noreg går ned, og det er eg glad for. Men når verdas samla utslepp går opp, må me alle gjere meir. Mitt spørsmål til statsministeren er: Ettersom alle styringsdokumenta til regjeringa blei utarbeidde før den nemnde IPCC-rapporten, kva har statsministeren gjort for å skalere opp den norske innsatsen på dette livsviktige feltet og for at me skal rekke det i tide, no når me har fått ein rapport som seier at me har dårlegare tid enn nokon gong?

",Knut Arild Hareide,Kristelig Folkeparti,2018-11-21,2018-11-21
1598,2018-2019," En ny rapport fra FNs klimapanel  viser at to graders global oppvarming gir alvorlige konsekvenser  for natur, mennesker og samfunn over hele verden. I 2012 ble Stortinget  enig om et klimaforlik som skulle kutte norske utslipp ned til maksimalt  48,6 millioner tonn innen 2020. Det var den gangen vi hadde en regjering  som var åpen for å inngå klimaforlik med opposisjonen – en god skikk som  jeg gjerne vil benytte anledningen til å oppfordre til at vi får  mer av.

Regjeringen – dagens regjering, altså – styrer stødig mot å bryte Norges klimamål for 2020, dette til tross for at det finnes flere måter å kutte utslipp på, dersom man er en regjering som vil kutte utslipp. Derfor ønsker jeg å utfordre statsministeren på ett konkret utslippskutt. 

Oppdrettsnæringen står for et utslipp på over 400 000 tonn CO2. Noen oppdrettsbedrifter er i gang med elektrifisering og kutt av utslipp, f.eks. i vårt felles hjemfylke, Hordaland. En rapport viser at dette kan gjøres i stor skala, og det koster lite. Derfor ønsker jeg å spørre statsministeren om regjeringen vil stille krav om at alle nye oppdrettsanlegg skal drives med nullutslippsteknologi senest fra 2020. Dette er et forslag som det finnes flertall for i Stortinget hvis Høyre blir med på det. Synes statsministeren det er et utslippskutt Stortinget bør vedta å gjennomføre?

",Audun Lysbakken,Sosialistisk Venstreparti,2018-11-21,2018-11-21
1599,2018-2019," En regjerings aller  viktigste jobb er å sikre tryggheten for folk i Norge, sikre at  landet har en god beredskap, sikre at samfunnet har evne til å håndtere  det utenkelige, sørge for din og min sikkerhet, sikre at Norge er  et trygt land. Det er politiet og Forsvaret som skal gjøre denne  avgjørende jobben. Det krever ressurser, det krever prioriteringer,  og det er et politisk ansvar å prioritere det.

Politiet har vært igjennom en kjempereform som har tatt mye energi. I den fasen politiet har vært i de siste årene, har det krevd enormt mye. Ifølge Politiets Fellesforbund har det vært kriselignende tilstander i elleve av tolv politidistrikt. 

Forsvaret har gjennom regjeringens forsvarsforlik også gjennomgått store endringer, og man har fått vedtak om å redusere Heimevernet. Det er Heimevernet som skal sikre de viktigste objektene rundt omkring i hele Norge. Riksrevisjonen er knallhard i sin kritikk av regjeringen i denne saken. Når det gjelder politiet, sier de at de ser svært alvorlig på situasjonen. Når det gjelder Forsvaret, sier de at de ser svært alvorlig på situasjonen. Når vi vet at det er Heimevernet som skal gjøre veldig mye av den praktiske operative jobben i en krise – det er de som skal beskytte vannverket, strømforsyningen og viktige militære og sivile nøkkelobjekt – og når vi leser Riksrevisjonens rapport, kan vi bli ganske skremt. For i denne rapporten står det: Heimevernet mangler bemanning, og de mangler kritisk materiell. Det står til og med at i deler av Heimevernet er det for lite ammunisjon. Riksrevisjonen konkluderer med at Heimevernet ikke har kapasitet til å beskytte de objektene de skal, det gjelder både sivile og militære objekter, i en krise – at de altså ikke kan beskytte de viktigste stedene rundt omkring i Norge når krisen er der. 

Så mitt spørsmål til statsministeren er: Er statsministeren enig i den virkelighetsbeskrivelsen Riksrevisjonen gir av landets heimevern i denne rapporten?

",Trygve Slagsvold Vedum,Senterpartiet,2018-11-21,2018-11-21
1600,2018-2019," I går kom den framforhandlede  budsjettavtalen, og nå venter vi på at høyreregjeringen og Kristelig  Folkeparti skal i gang med regjeringsforhandlinger. Der har statsministeren åpnet  for å diskutere endringer i abortloven. Vi hadde dette oppe til  diskusjon i forrige uke. Da var statsministeren i tvil om det var  rimelig å stille slike spørsmål i den spørretimen. Nå har vi en  spontanspørretime, og jeg ønsker å forfølge temaet. I diskusjonen  forrige uke sa statsministeren at hun så for seg endringer i abortloven  som følge av ønsket om å fjerne § 2c. Hun sa da at:

Jeg tror ikke dette svaret beroliget norske kvinner og menn som i tusentall strømmet ut i gatene over hele landet sist lørdag for å protestere mot endringer i abortloven. Derfor er det nødvendig på nytt å stille statsministeren spørsmål om denne lovens skjebne og hva hun ser for seg. 

Sånn jeg forstår statsministerens svar sist uke, vil den aktuelle lovendringen føre til at kvinner som bærer et alvorlig sykt foster, ikke kan vise til sykdommen som grunn til å be om abort etter tolvte uke, hun må begrunne den i sin egen livssituasjon. Derfor er spørsmålet: Dersom det ikke er noe i kvinnens livssituasjon som tilsier at hun ikke kan ta vare på et alvorlig sykt barn – hun er ressurssterk, har familie, nettverk, bolig, økonomi – vil hun da få innvilget abort?

",Jonas Gahr Støre,Arbeiderpartiet,2018-11-21,2018-11-21
1601,2018-2019,"I Øst politidistrikt har politimesteren overført stillingene som er dedikert til å arbeide med dyrekriminalitet, til etterforskning av andre kriminalitetsområder. Stortinget har øremerket disse stillingene gjennom statsbudsjettet. 
Synes statsråden at det er greit at politidistriktet nedprioriterer det Stortinget har øremerket stillinger til?",Ulf Isak Leirstein,Fremskrittspartiet,2018-11-21,2018-11-28
1602,2018-2019,"Innbyggere flere steder i landet får beskjed om at Telenor på kort varsel kutter deres internettilgang via eksisterende kabel, begrunnet med at vedlikehold og eventuelle reparasjoner er for kostbart. Alternativet vil være mobilt bredbånd, som ofte gir dårlig og til dels manglende tilgang, i tillegg til at det ofte er dyrere.
Mener statsråden at manglende leveringsplikt for internett sikrer hele landet mulighet til å delta i digitaliseringen med gode og rimelige teletjenester?",Willfred Nordlund,Senterpartiet,2018-11-15,2018-11-21
1603,2018-2019,"I Helse Bergen må alvorleg psykisk sjuke ligge på gangen. I oktober hadde sjukehuset eit belegg på 108 prosent. Talet på korridorpasientar har aldri vore høgare. Situasjonen er tung, både for pasientar og personale, jf. Bergens Tidende 15. november 2018. Klinikkdirektøren er bekymra for det auka presset i den tyngre delen av psykisk helsevern. 
Kan statsråden gjere greie for kva regjeringa gjer for å styrke kapasiteten i allmennpsykiatrien, og kva regjeringa gjer for å oppnå den gylne regelen?",Kjersti Toppe,Senterpartiet,2018-11-15,2018-11-21
1604,2018-2019,"Onsdag 14. november spurte jeg hvorfor bønder ikke får full erstatning etter ekstraordinære ulveangrep i Nord-Østerdal. Statsråd Nybø på vegne av statsråd Elvestuen la stor vekt på at utgiftene ikke var forhåndsgodkjente. Det fremstår som en logisk brist å skulle forutsi utgifter ved akutte ulveangrep i beiteprioriterte områder før man vet skadeomfanget. 
Mener statsråden at beitebrukere burde latt være å iverksette tiltak som begrenser skadeomfang og ivaretar dyrevelferden, som bl.a. ekstraordinært tilsyn og nedtak av sau?",Emilie Mehl,Senterpartiet,2018-11-15,2018-11-21
1605,2018-2019," I vår deltok utenriksministeren  på FNs kvinnekonferanse i New York. Det var et godt signal i en  tid da stadig flere land strammer inn når det gjelder abortlovgivning.  Men det er ikke så kontroversielt å ta ordet for kvinners rettigheter på  en slik konferanse. De som deltar på konferansene, er jo stort sett  enige. Spørsmålet er om abort er et så viktig spørsmål at det kommer  opp på dagsordenen når utenriksministeren møter utenriksministre  i land som har strammet inn, eller som har en veldig streng abortlovgivning,  eller som har forbudt det. Så har utenriksministeren tatt opp abortspørsmålet  med utenriksministeren i Polen, Malta, Nicaragua eller andre land som  har forbudt abort?

",Anniken Huitfeldt,Arbeiderpartiet,2018-11-14,2018-11-14
1606,2018-2019," Mitt spørsmål går til  utenriksministeren. 

For ikke så lenge siden sto det en politiker på talerstolen i denne salen og talte varmt for hvorfor landet ikke skulle være med i EU. Politikeren markerte seg også som en tydelig motstander av EØS. Politikeren var tydelig i sitt forsvar for internasjonalt samarbeid. Ja, politikeren tok sågar til orde for forsterket internasjonalt samarbeid og for å etablere et nytt handelssamarbeid i Europa. Dette kunne for så vidt vært en stortingsrepresentant fra Senterpartiet, men det var altså Storbritannias statsminister Theresa May – en statsminister som representerer søsterpartiet til utenriksministeren og statsministeren i Norge. 

Britene står oppi krevende dager. Dette viser også klokskapen i det som flertallet i det norske folk har sørget for, imot Høyres vilje, nemlig ikke å gå inn i EU, for så å innse at det var en dårlig idé, og så prøve å komme seg ut igjen, slik britene har gjort. 

Brexit gir utfordringer, men det gir også store muligheter. Det gir muligheter til å bygge et nærere og sterkere samarbeid med vår nære allierte og viktigste handelspartner. Jeg har selv besøkt Storbritannia flere ganger i år, og det som går igjen, er et klart ønske om et forsterket samarbeid med Norge. Men det som også går igjen, er spørsmålet: Hva er det Norge vil? Hva er det som er vår strategi? Og det er det dessverre svært vanskelig å få øye på til tross for gjentatte spørsmål fra Senterpartiet i denne salen. Vi må jo ha en klar og tydelig strategi gitt ulike scenarioer. Derfor spør jeg igjen: Hva er regjeringens strategi på vegne av Norge for å ivareta norske interesser etter brexit?

",Sigbjørn Gjelsvik,Senterpartiet,2018-11-14,2018-11-14
1607,2018-2019," Som avisen Khrono har dokumentert,  har regjeringen siden 2014 spart inn over 900 mill. kr ved å svekke  støtteordningen for studentene. Den største enkeltøkningen kom i  årets budsjettforslag, der regjeringen vil kutte stipendandelen med  256 mill. kr. Studenter som ikke fullfører hele grader, vil med  denne endringen få betydelig mer lån enn tidligere. Dette vil straffe  studenter som enten ikke fullfører en grad eller bytter retning  underveis i studiene, og det vil være et «disincentiv» for å få  til mer etter- og videreutdanning. Det er også tvilsomt om det vil  føre til bedre gjennomføring. Universitets- og høgskolerådet mener  det treffer dårlig med tanke på frafall, og at det ikke bygger opp  under livslang læring og tverrfaglighet. Norsk studentorganisasjon  har samlet over 18 000 underskrifter mot og fått tilslutning fra  så å si hele sektoren – alle studentorganisasjonene, mange fagorganisasjoner  og i tillegg Universitets- og høgskolerådet, Akademikerne, Unio  og NTL, for å nevne noen. De ber om at regjeringen bevarer stipendet  og legger bort forslaget. 

Vi i Arbeiderpartiet støtter heller ikke konverteringsordningen, og vi tilbakefører hele kuttet i vårt budsjett. Vi vil isteden satse mer på etter- og videreutdanning. Vi vil prioritere bedre studiekvalitet og tettere oppfølging for at flere studenter skal fullføre utdanningen. Hvorfor mener statsråden det er en god idé å kutte stipendandelen til studenter i høyere utdanning i en tid da flere må beregne å ta mer utdanning og flere kortere kurs?

",Nina Sandberg,Arbeiderpartiet,2018-11-14,2018-11-14
1608,2018-2019," I går endte nok et internasjonalt  møte om kaoset og volden som NATOs bombekrig etterlot i Libya, uten  noen løsning i sikte. Libya har ingen fungerende regjering, befolkningen  er underlagt terrorveldet til konkurrerende væpnede grupper, og  landet, som ifølge FN var Afrikas mest velstående fram til 2011,  er i dag preget av nød, fattigdom og overgrep. Al Qaida og IS bruker  nå Libya som base for terrorangrep i Afrika, Midtøsten og Europa,  og våpen som NATO-allierte opprørsgrupper plyndret fra libyske våpenlagre,  er spredt til islamistiske terrorister over store deler av verden.

Den 9. mai 2011 talte Ine M. Eriksen Søreide, daværende leder av utenriks- og forsvarskomiteen, i Stortinget for fortsatt norsk deltakelse i Libya-krigen. Da var norske bombefly og NATOs bombefly godt i gang med å utslette statsmakten i Libya og hjelpe opprørsgrupper, deriblant libyske Al Qaida, til å ta makten i landet. Men Eriksen Søreide forsikret om at Libya-krigen ville bidra til en mer forutsigbar verdensorden.

Mitt spørsmål er – i lys av kaoset som råder i Libya, i lys av islamistiske terrorgruppers bruk av Libya som base for terroroperasjoner i Europa, i Afrika og i Midtøsten: Mener utenriksministeren at Libya-krigen bidro til en mer forutsigbar verdensorden?

",Bjørnar Moxnes,Rødt,2018-11-14,2018-11-14
1609,2018-2019," Mitt spørsmål går til  statsråd Nybø.

Det er bred politisk enighet om at studentutveksling mellom land er svært positivt. Jeg tror også statsråden er helt enig i betydningen av å ha studenter fra ulike land på kortere eller lengre opphold i Norge, også studenter fra sør og fra de aller fattigste landene. Det er bra for studiestedet og studentene, og det er bra for de landene utenlandsstudentene returnerer til. Men vi ser nå at det blir stadig færre fattige studenter fra det globale sør i Norge. Det tror jeg er et tap både for Norge, for studentene og for de landene som dermed rammes.

Hovedmålsettingen med programmet var å bidra til kompetansebygging i studentenes hjemland, knytte institusjoner og næringsliv i mottakerland til det globale kunnskapssamfunn og styrke norske institusjoners internasjonale samarbeid. Dette var vi enige om var svært verdifullt og viktig.

I forbindelse med omleggingen i 2016, som også Kristelig Folkeparti støttet, understrekte vi imidlertid at det skulle være fullt mulig å ta full grad i Norge også under de nye programmene. Vi poengterte at man måtte være påpasselig med å lage gode overgangsordninger, slik at en omlegging ikke skulle ramme de svakeste studentgruppene. Nå ser vi imidlertid at studenter fra fattige land faller utenfor. Vi er nå i en sårbar overgangsfase mellom ordninger – de nye programmene bidrar ikke i tilstrekkelig grad til at studentene fra fattige land får mulighet til å studere i Norge.

Hvordan vil statsråden nå følge dette opp, slik at intensjonen med kvoteordningen kan ivaretas? Hvordan vil hun sørge for at studenter fra de fattigste landene fortsatt skal få mulighet til studieopphold i Norge?

",Hans Fredrik Grøvan,Kristelig Folkeparti,2018-11-14,2018-11-14
1610,2018-2019," Mitt spørsmål går til utenriksministeren.

Det er en bekymringsfull situasjon når det gjelder atomvåpenopprustning. Stormaktene investerer mer i atomvåpen, og vi har fått en ny atommakt, Nord-Korea. Med opprustningen øker også faren for atomkrig. Hvis vi ser tilbake i historien vår, må vi kunne si at det ikke minst er på grunn av flaks at den lange, kalde krigen foregikk uten at atomvåpen ble tatt i bruk. Hvis atomvåpenarsenalene blir stående, er det realistisk at de kommer til å bli tatt i bruk, enten i krig eller ved uhell. Når verden nå blir kjøligere igjen og stormaktene står mer opp mot hverandre, må vi unngå en situasjon der vi igjen er avhengige av flaks for å unngå atomkrig.

I dagens situasjon er det slik at alle konkrete nedrustningsinitiativer ser ut til å mislykkes. Det er bare én prosess det virkelig er mulig å tro på akkurat nå, og det er den forbudsprosessen som det er tatt initiativ til i FN. De som er imot forbudsprosessen, ender i dagens situasjon i praksis opp med å være for atomvåpen – og tragisk nok har Norge stilt seg på feil side. 

Jeg er glad for at regjeringen har gjennomført en utredning av Norges forhold til atomvåpenforbudet. Men den er ti sider lang, overfladisk og ensidig. Til sammenligning er den svenske lignende utredningen ventet å være 200–300 sider lang. De har nylig fått utvidet fristen fordi det er et viktig og stort arbeid. 

Mener utenriksministeren at hun har levert et godt og grundig grunnlag for en bred debatt om atomvåpenforbudet?

",Audun Lysbakken,Sosialistisk Venstreparti,2018-11-14,2018-11-14
1611,2018-2019," Mitt spørsmål går til statsråden  for høyere utdanning og forskning.

Mangelen på kvalifiserte lærere i skolen er et tilbakevendende tema. Vi har lenge visst at det er et stort innslag av ansatte i undervisningsstillinger som mangler formell utdanning. Vi vet at det vil være et underskudd av utdannete lærere i grunnskolene i årene framover, og vi vet også at regjeringens politikk med avskilting av allmennlærere, et firerkrav i matematikk for lærerstudenter og en lærernorm kommer til å forsterke en fra før av vanskelig situasjon.

Nettopp derfor foreslo Senterpartiet i vår en stortingsmelding for å få en grundig analyse av hva som kan bidra til å sikre nok kvalifiserte lærere i norsk skole i årene framover. Da Stortinget behandlet Senterpartiets initiativ, grep dessverre ikke regjeringen denne muligheten til å komme på offensiven. Tvert imot høres det ut som om verktøykassen er nokså tom, og også som om prestisjen knyttet til tidligere vedtak er veldig høy.

Ved månedsskiftet kom Statistisk sentralbyrå med oppdaterte framskrivninger fram til 2040 som viser at situasjonen framover vil være enda mer alvorlig enn tidligere antatt. Likevel inneholder ikke forslaget til statsbudsjett noen nye tiltak for å avhjelpe denne situasjonen. Det synes som om regjeringen styrer stødig videre mot en lenge varslet lærerkrise i norsk skole. Er statsråden urolig over situasjonen og de nye framskrivningene fra SSB, eller fastholder regjeringen at situasjonen kommer til å løse seg av seg sjøl etter hvert? 

",Marit Arnstad,Senterpartiet,2018-11-14,2018-11-14
1612,2018-2019," Mitt spørsmål går til eldre-  og folkehelseministeren. 

Eldreministeren er jo opptatt av sunn og god mat til eldre mennesker og vil utrede en tilskuddsordning til kjøkken i sykehjem. Men folkehelseministeren, som er samme person, er ikke like opptatt av sunn og god mat til barn og unge i skolen. Det å sørge for at barn spiser sunn mat i løpet av skoledagen, er noe av det mest effektive vi kan gjøre for norsk folkehelse. Vi vet at hvis sunne varer etableres tidlig i livet, er det større sjanse for at det videreføres livet ut, og vi vet også at det er unger som kommer fra hjem med liten tid og dårlig råd, som ikke får med seg matpakke hjemmefra. Forskningen på skolematordningen viser at det er nettopp disse ungene som har utbytte av å kunne få et enkelt skolemåltid i løpet av skolehverdagen.

Regjeringen bedyrer stadig at de er opptatt av barnefattigdom og bekymret for økte forskjeller. Hvorfor vil man ikke da komme i gang med skolemat til norske unger, sånn som veldig mange av nabolandene våre har, når vi vet at det er så effektivt for å utjevne sosiale forskjeller, og ikke minst for helsa til den enkelte ungen? 

",Ingvild Kjerkol,Arbeiderpartiet,2018-11-14,2018-11-14
1613,2018-2019,"Dette representerer en ny verden, noe nytt som bør ut i hele landet, sa helseminister Høie om Stangehjelpa etter besøket 2. september 2017. Nå går alarmen fordi Fylkesmannen i Hedmark mener Stangehjelpa ikke sikrer forsvarlig helsehjelp, jf. helse- og omsorgstjenesteloven § 3-1, og ikke skriver vedtak etter den kommunale helse- og omsorgstjenesteloven § 3-2 sjette ledd, men jobber etter fjerde ledd uten vedtak.
Vil statsråden foreslå endringer i lov så Stangehjelpen kan bestå og arbeidsmåten spres?",Karin Andersen,Sosialistisk Venstreparti,2018-11-14,2018-11-21
1614,2018-2019,"Vi ser en internasjonal utvikling mot flere autoritære regimer, der såkalte 'sterke menn' tar makten, båret frem av populistiske bevegelser. Disse 'sterke mennenes' politikk går ofte utover rettighetene kjempet frem av sterke kvinner. Norge har lenge hatt kvinners rett til å bestemme over egen seksuell og reproduktiv helse som en viktig del av vårt internasjonale arbeid.
Hvilket signal mener utenriksministeren det sender til land som USA, Polen og Brasil at norske regjeringsmedlemmer åpner for innstramming av abortloven?",Espen Barth Eide,Arbeiderpartiet,2018-11-08,2018-11-14
1615,2018-2019,"Mange som blir født med psykisk utviklingshemming, er fortvilet over den diskrimineringen de opplever. Gjennom et helt liv må de streve for å oppnå selvfølgelige rettigheter.
Burde vi ikke sette inn all politisk makt på å få til en dugnad for dem?",Hege Haukeland Liadal,Arbeiderpartiet,2018-11-08,2018-11-14
1616,2018-2019,"Siden våren har ulv herjet i beiteprioriterte områder i Nord-Østerdal. Beitebrukere får ikke erstatning for sine økonomiske tap i en ekstraordinær situasjon på lik linje med erstatningene etter angrepene på Hadeland. På Hadeland tok én ulv 303 sau. I Nord-Østerdal er det funnet 350 sau, det er et anslått tap på 875 sau og ekstraordinært tilsyn overskrider antall timer på Hadeland. 
Hvorfor mener statsråden at angrepene i Nord-Østerdal ikke er ekstraordinære, når konsekvensene på alle måter er tilsvarende eller mer omfattende enn angrepene på Hadeland?",Emilie Mehl,Senterpartiet,2018-11-08,2018-11-14
1617,2018-2019,"Abortraten har gått ned siden 2008 og er historisk lav. I 2017 var ca. 4 prosent, 546 tilfeller, nemndbehandlede aborter. I dag er abortloven § 2 tredje ledd bokstav c helt nøytral og lett å benytte, men statsråden har uttalt at han ønsker en lovtekst der man kun får abort på medisinsk indikasjon hvis fosteret 'ikke er levedyktig'. Dette er en reell innstramming, ifølge jurister og leger, som sitter i abortnemnd. 
Når teksten er helt nøytral, abortraten er lav og andelen som går til nemnd, er lav, hvorfor vil statsråden stramme inn muligheten til abort?",Ingvild Kjerkol,Arbeiderpartiet,2018-11-08,2018-11-14
1618,2018-2019,"Hvorfor mener statsråden en nemnd av fremmede mennesker er bedre rustet til å beslutte en kvinnes skjebne enn henne selv og en medisinsk vurdering, og i hvilke tilfeller mener statsråden nemndens syn kan overstyre kvinnens ønske og/eller den medisinske vurderingen?",Jette F. Christensen,Arbeiderpartiet,2018-11-08,2018-11-14
1619,2018-2019,"Er statsråden enig i at tidlig ultralyd kan bidra til å redusere lidelse og død ved at man kan oppdage og kurere tvillingtransfusjonssyndrom, som rammer over 40 tvillingpar årlig?",Tuva Moflag,Arbeiderpartiet,2018-11-08,2018-11-14
1620,2018-2019,"I NTP slo Stortinget fast at InterCity skulle bygges ut med dobbeltspor til Lillehammer innen 2034. Senere har Jernbanedirektoratet skjøvet dette i det blå med sitt handlingsprogram. I årets statsbudsjett sto det heller ikke noe om videre planlegging til Lillehammer.
Hva er regjeringa sin plan for utbygging og planlegging videre nordover fra Hamar?",Bengt Fasteraune,Senterpartiet,2018-11-08,2018-11-14
1621,2018-2019,"Statsråden svarer i spørsmål til skriftlig besvarelse nr. 168 (2018-2019) at det blir 'rom for en aktivitetsvekst på om lag 1,7 prosent' ved sykehusene for 2019, med prioritering av psykisk helse og rusfeltet. Regjeringa har sagt til helseforetakene at de psykiske helsetjenestene skal være utadrettede og lett tilgjengelige med samarbeid på kommunale arenaer og der hvor brukerne befinner seg.
Når Sykehuset Innlandet nå endrer sitt behandlingstilbud, hvor godt bør konsekvensene være utredet først, og hvordan blir tjenestene mer utadrettede og lett tilgjengelige?",Marit Knutsdatter Strand,Senterpartiet,2018-11-08,2018-11-14
1622,2018-2019,"Utvinning av kryptovaluta er særs energikrevjande, gjev få arbeidsplassar og nyt i dag godt av store subsidiar frå regjeringa. Ifylgje ein ny amerikansk studie omtala av Klassekampen vil utvinning av kryptovaluta føre til to grader global temperaturauke innan 2033 dersom han vert innført i same tempo som andre teknologiar. Skattedirektoratet har nyleg foreslått ei enkel og ubyråkratisk løysing for korleis subsidiane til utvinning av kryptovaluta kan fjernast. 
Vil statsråden no fjerne desse subsidiane?",Sigbjørn Gjelsvik,Senterpartiet,2018-11-08,2018-11-14
1623,2018-2019,"Antallet barn som fødes med Downs har vært stabilt de siste 15 årene. Bruken av uttrykket 'Downs-paragrafen' om abortloven § 2 tredje ledd bokstav c startet i oktober 2018. Statsministeren har selv brukt dette begrepet. Før høsten 2018 ble uttrykket nesten ikke brukt.
Mener statsministeren at en slik merkelapp brukt om en nøytral paragraf som favner en mengde sykdommer, øker eller minker stigmatiseringen av personer med Downs?",Martin Henriksen,Arbeiderpartiet,2018-11-08,2018-11-14
1624,2018-2019,"I presseoppslag før KrFs landsmøte har vi lest at statsminister Solberg åpner for å gi KrF støtte til lovendring som omfatter retten til abort på grunnlag av abortloven § 2 tredje ledd bokstav c. Mens tillitsvalgte i KrF har vært tydelige på at KrF forventer at færre skal få innvilget abort, har statsministeren sagt at kvinners rettigheter ikke skal svekkes.
Kan statsministeren avklare om en regjering ledet av henne vil foreslå lovendringer som fører til at kvinner som med dagens lovverk får innvilget abort, ikke vil få det?",Jonas Gahr Støre,Arbeiderpartiet,2018-11-08,2018-11-14
1625,2018-2019,"Statsråden har i flere medier trukket sammenligningen mellom diskriminering av homofile og fargede og dagens abortlov.
Hvorfor mener statsråden 'alvorlig sykdom, som følge av arvelige anlegg, sykdom eller skadelige påvirkninger under svangerskapet' er sammenlignbart med homofili?",Anette Trettebergstuen,Arbeiderpartiet,2018-11-08,2018-11-14
1626,2018-2019,"Statsministeren skriver 8. november at hun ønsker 'endringer i abortloven slik at vi ikke tillater fosterreduksjon av friske fostre'. Dette innebærer at hun går imot lovfortolkningen som regjeringen gjorde i 2016, og som helseministeren forsvarte i et innlegg i Aftenposten 26. oktober 2016, der han skriver at fosterreduksjon ikke er sortering, men selvbestemt abort. 
Hvordan kan statsråden forklare at Høyre nå ønsker en innstramming i abortloven som han med egne ord har definert som et angrep på retten til selvbestemmelse?",Cecilie Myrseth,Arbeiderpartiet,2018-11-08,2018-11-14
1627,2018-2019,"USA er Norges viktigste allierte. Gode venner bør være ærlige med hverandre, også når de er uenige. Trump-administrasjonens 'munnkurvregel' utfordrer kvinners rett til å bestemme over egen kropp. Det kuttes dramatisk i støtten også til helsestasjoner, fødselshjelp og vaksiner dersom organisasjonene også driver abortveiledning.
I hvilke bilaterale sammenhenger har utenriksministeren tatt opp 'munnkurvregelen' og spørsmålet om kvinners seksuelle og reproduktive rettigheter med USA?",Anniken Huitfeldt,Arbeiderpartiet,2018-11-08,2018-11-14
1628,2018-2019,"Senest natt til 8. november ble det meldt om bilbranner i Groruddalen. Det har i fjor og i år vært omtalt en rekke bilbranner både her og i områder som indre by øst og Oslo sør. En del tilfeller har trolig heller ikke vært nevnt i media. Det er ikke kjent at noen er fengslet og dømt for bilbrannene, trass i etterforskningsløftet i politiet. 
Har statsråden oversikt over antall bilbranner i Oslo og i landet i 2017 og hittil i 2018, og har han noen vurdering av hva som må gjøres for å oppklare dem?",Jan Bøhler,Arbeiderpartiet,2018-11-08,2018-11-14
1629,2018-2019,"En endring i abortloven, der alvorlig sykdom hos fosteret fjernes som selvstendig grunnlag i abortloven § 2 tredje ledd bokstav c, vil kunne bidra til ulikheter i helsetjenestene. Dette fordi kvinner som har råd til det kan få utført aborten i utlandet, mens kvinner som ikke har råd istedenfor vil måtte stå i nemnda og argumentere sin sak, i en allerede svært krevende livssituasjon.
Ser statsråden at en endring i abortloven § 2 tredje ledd bokstav c kan bidra til sosial ulikhet på dette feltet?",Tellef Inge Mørland,Arbeiderpartiet,2018-11-08,2018-11-14
1630,2018-2019,"Statsministeren har lagt vekt på at abortloven § 2 tredje ledd bokstav c har eit 'diskriminerande element', og at det er viktig å byggje ei 'barriere' mot 'sorteringssamfunnet'.
Kan eg invitere statsministeren til å forklare kvifor ho meiner at kvinner som ser seg nøydde til å ta seinabort på grunn av alvorleg sjukdom hjå fosteret, altså ein sjukdom som vil kunne prege barnet og familien resten av livet, ber eit ansvar for å ha bidrege til sortering?",Hadia Tajik,Arbeiderpartiet,2018-11-08,2018-11-14
1631,2018-2019,"I dag har kommunene plikt til å gi heldøgns tilbud om øyeblikkelig hjelp, såkalte ØHD-senger. Det er tatt penger fra sykehusenes budsjetter for å finansiere plassene. Det viser seg at sengene har lavt belegg, og at leger ikke legger inn nok pasienter under denne ordningen.
Vil statsråden gjøre en gjennomgang for å se på ressursbruk, kapasitet, kvalitet, bemanning og behov for endringer, slik at helseressursen blir brukt på best mulig måte til pasientens beste?",Kjersti Toppe,Senterpartiet,2018-11-08,2018-11-14
1632,2018-2019,"Statsråden har i Stortinget 7. november 2018 bekrefta at setningen 'Jordbruket må redusere utslipp per produsert enhet' betyr at enheten eksempelvis for kjøtt er de ulike kjøttslagene; storfe, lam, gris eller kylling. Produksjonen av storfekjøtt kan skje med melkekuer eller ammekuer. Melkeproduksjon er mer energieffektivt enn ammekuproduksjon fordi det gir oss både kjøtt og melk.
Mener statsråden det er i tråd med målet om å redusere klimagassutslipp at storfekjøttet produseres med flere melkekuer og færre ammekuer enn i dag?",Per Olaf Lundteigen,Senterpartiet,2018-11-08,2018-11-14
1633,2018-2019,"Helse- og omsorgsdepartementet godkjente i 2017, for gravide som har økt risiko for å få barn med alvorlig, arvelig sykdom eller utviklingsavvik, Non-Invasive Prenatal Testing (NIPT) for påvisning av trisomi 13, 18 og 21. Både Helsedirektoratet og Bioteknologirådet har anbefalt testen. Trygg testing tidlig av kvinner med høy risiko for kromosomfeil er viktig for å hindre en eventuell abort sent i svangerskapet.
Når vil norske kvinner få mulighet til en tryggere testing gjennom NIPT slik statsråden lovet dem i 2017?",Elise Waagen,Arbeiderpartiet,2018-11-08,2018-11-14
1634,2018-2019,"Dersom ein offentleg etat er oppdragsgjevar og det er streik hjå underleverandøren, og leverandøren bruker personell som meldte seg ut av forbundet berre ein dag før konflikten starta, og i tillegg tilset nytt personell og leiger inn personell - meiner statsråden det er streikebryteri, kva vil statsråden forvente av ein offentleg etat som er oppdragsgjevar i ein slik situasjon, og kva er i så fall verkemidla fagstatsråden for den aktuelle etaten har overfor ein leverandør som ikkje har respektert streikeretten?",Hadia Tajik,Arbeiderpartiet,2018-11-08,2018-11-21
1635,2018-2019," Stortinget behandlet  tidligere i år produksjons- og utviklingsplan for Johan Castberg-feltet.  Et bredt flertall understreket behovet for og kravet om lokale ringvirkninger.  Dette vil være en sterk faktor med hensyn til planlegging av hvordan  man tar olje fra felt til marked, eventuelt via land. Det er muligens  det viktigste av de mange oljebud som har vært suksesskriteriene  for utvinning av norsk olje og gass, ikke minst den sterke legitimiteten  vi ser petroleumsnæringen har på Vestlandet. 

Jeg tenker både statsråden og jeg venter spent på hva Equinor kommer med som forslag til regjeringen på infrastrukturløsning for Johan Castberg-feltet. Det er lovet et forslag innen jul 2018, og Stortinget har i så måte vært tydelig i sine forventninger. Det er ikke til å misforstå. I mellomtiden ønsker jeg å stille spørsmål til statsråden om hans syn på oljebudet om størst mulig lokale og regionale ringvirkninger, og hvordan man eventuelt skal få det til.

",Hege Haukeland Liadal,Arbeiderpartiet,2018-11-07,2018-11-07
1636,2018-2019," Mitt spørsmål går til olje-  og energiministeren.

Stortinget vedtok i mars at regjeringen skulle utrede ulike modeller for utjevning av nettariffene og komme tilbake til Stortinget med dette som en egen sak høsten 2018. I statsbudsjettet velger regjeringen å hoppe bukk over dette vedtaket. Ingen modeller blir lagt fram, ingen konkrete svar på Stortingets klare bestilling kommer. I stedet påstår regjeringen, slik den har påstått lenge, at alle utjevningsmodellene vil svekke incentivene til effektiv drift av nettselskapene.

I dag betaler innbyggerne i store deler av landet, f.eks. i statsrådens eget hjemfylke, Nordland, mer i nettleie enn innbyggerne i eksempelvis Oslo-området. Bare en mindre andel av tariffene kundene betaler, påvirkes av hvor kostnadseffektivt selskapet er. Det som derimot er kostnadsdrivende, er kundetetthet, topografi, vær og vind i tillegg til betaling for det overliggende nettet. Selv om nettselskapene slår seg sammen, forsvinner ikke de dype dalene og de høye fjellene.

Mener statsråden det er rettferdig at innbyggerne i distriktet må betale mer i nettleie enn innbyggerne i de største byene, og at gapet mellom dem som betaler mest, og dem som betaler minst, er så stort?

",Sandra Borch,Senterpartiet,2018-11-07,2018-11-07
1637,2018-2019," Nylig hadde vi her i Stortinget  besøk av Irlands europaminister, og hun feiret framskritt når det  gjaldt den irske abortloven. Avstemningen i det irske parlamentet  var et framskritt for kvinners rettigheter i Europa, etter tilbakeslag i  land som f.eks. Polen. Det uavhengige nettstedet EUobserver tolker  de siste dagers hendelser her hjemme som at utviklingen i Norge  går i motsatt retning. Vår statsminister er villig til å innskrenke  kvinners rettigheter i abortloven, og nettstedet skriver at Norge  beveger seg bort fra liberale verdier.

Men dette handler også om utviklingspolitikk. I fjor befalte USAs president et dramatisk kutt i all finansiering til organisasjoner som driver abortveiledning i utviklingsland. Helsearbeid i krigsområder rammes, helseklinikker som driver prevensjonsveiledning for ungdom, må stenge, og Nederlands utviklingsminister mobiliserte raskt til en stor konferanse for å kompensere for amerikanernes kutt. Da takket hun land som hadde vært medarrangører og tatt initiativ, det var Belgia, Danmark og Sverige. Og hun takket de landene som først hadde meldt sin støtte, det var Canada, Kapp Verde, Estland, Finland, Luxembourg. Norge ble ikke nevnt – på et område hvor vi alltid har vært i front. Dette er et kontroversielt tema i mange land. Kvinners rett til å bestemme over egen kropp utfordres fra reaksjonære krefter, Vatikanet, muslimske land. Da handler det om å tørre å si fra.

Hvorfor har Norge under denne regjeringen blitt en mindre tydelig stemme i kampen for kvinners rett til abort, og også i finansiering av FNs befolkningsfond, som bl.a. går til prevensjon?

",Anniken Huitfeldt,Arbeiderpartiet,2018-11-07,2018-11-07
1638,2018-2019," Mitt spørsmål går til olje-  og energiministeren.

Klimaendringene er jo nå på alles lepper, og Miljøpartiet De Grønne er veldig glad for å se at partiene konkurrerer om den grønne politikken. Skal vi tro Kristelig Folkepartis ungdomsparti, er Kristelig Folkepartis blå veivalg det grønneste regjeringsalternativet. Blått og gult gir som kjent grønt. Men ikke bare derfor, kanskje først og fremst på grunn av alvoret ved klimaendringene har vi skyhøye forventninger nå til hvordan Kristelig Folkepartis veivalg vil farge regjeringens klimapolitikk.

I perioden 1990–2017 økte norske utslipp med 2,4 pst. Olje- og gassutvinningens andel av disse utslippene var en økning fra 16,1 pst. i 1990 til 28 pst. i 2017. Det er 12 pst. utslippsøkning. Vi vet fra før at Stortinget har vedtatt at Norge skal kutte de samlede klimautslippene med 40 pst. innen 2030, og Kristelig Folkeparti har sagt at de mener at to tredjedeler av dette skal tas i Norge.

Denne uken kunne vi også lese at Kristelig Folkeparti ønsker å endre på de konkurransevridende særskattene som oljenæringen nyter godt av, og vil bringe dette til regjeringsforhandlingene, og dette er det spørsmålet mitt dreier seg om. Finansministeren har på vegne av regjeringen innrømmet at skattesystemet ikke er nøytralt, men at det favoriserer oljenæringen. Hadde vi hatt et nøytralt skattesystem, hadde vi hatt inntekter til staten på over 10 mrd. kr mer enn i dag. Oljenæringen subsidieres altså i dag med 10 mrd. kr hvert år, og da har vi ennå ikke regnet med subsidiene gjennom leterefusjonsordningen, som legger til 10 mrd. kr til det. Mener olje- og energiministeren at statlige subsidier på over 10 mrd. kr hvert eneste år er nødvendig for en økonomisk og klimamessig ansvarlig aktivitet på sokkelen?

",Une Bastholm,Miljøpartiet De Grønne,2018-11-07,2018-11-07
1639,2018-2019," Eg fortset i den rekkja  som representanten Lars Haltbrekken gjorde, med nettopp å løfte  fram spesialrapporten frå FNs klimapanel, som blei lagd fram for  ein knapp månad sidan, på den dagen da statsbudsjettet blei levert  til Stortinget. Rapporten seier at me må redusere klimagassutsleppa  med 40–50 pst. innan 2030 for å vere i nærleiken av å unngå ei global  oppvarming på over 1,5 grader. Men det som verkeleg er det nye med  denne rapporten, er at FNs klimapanel for første gong fortel kva  verknadene av ei global oppvarming på 1,5 grader kan vere. Ei av  dei alarmerande beskrivingane her går bl.a. på matproduksjonen i  verda og moglegheita for tilgang til reint vatn. Derfor går spørsmålet  mitt til utviklingsministeren. 

Det er allereie i dag millionar av menneske som svelt eller lid av under- og feilernæring. Dette er eit område der verda dessverre har gått i feil retning. Ifølgje FN var det 815 millionar menneske som var underernærte i 2016. Det er nesten 40 millionar fleire enn i 2015. Derfor er bistanden til auka matsikkerheit og klimatilpassa landbruk svært viktig. Auken i forslaget til statsbudsjett på dette feltet er gledeleg, men etter mi meining ikkje tilstrekkeleg. 

Regjeringa har varsla ein handlingsplan for matsikkerheit mot slutten av året. Spørsmålet mitt er: Når vil han vere klar, og kan statsråden love at handlingsplanen vil innebere eit betydeleg løft for bistanden til berekraftig og klimatilpassa landbruk?

",Knut Arild Hareide,Kristelig Folkeparti,2018-11-07,2018-11-07
1640,2018-2019," Også mitt spørsmål går  til olje- og energiministeren. 

FNs klimapanel har i høst advart oss på det sterkeste om konsekvensene av klimaendringene. Men heldigvis ikke bare det, de har også fortalt at vi kan unngå de verste konsekvensene, men da må utslippene i verden nær halveres innen 2030. Et sted utslippene har økt kraftig i Norge de siste 30 årene, er i olje- og gassvirksomheten. Her må utslippene kraftig ned om vi skal klare vår del av den globale klimadugnaden. 

Den 12. juni 2014 fattet Stortinget et enstemmig vedtak om å bruke kraft fra land for å dekke kraftbehovet på Johan Sverdrup, Gina Krog, Edvard Grieg og Ivar Aasen. Stortinget var også enige om at dette skulle skje senest innen 2022. 

Tidligere i høst fikk statsråden planene for byggetrinn 2 på Johan Sverdrup på sitt bord. 

Spørsmålet mitt er: Kan statsråden bekrefte at hele Edvard Griegs kraftbehov vil bli dekket med kraft fra land, og at en gjennomføringsplan for hvordan dette skal gjøres i tråd med Stortingets vedtak, ligger inne i de planene som statsråden fikk tidligere i høst?

",Lars Haltbrekken,Sosialistisk Venstreparti,2018-11-07,2018-11-07
1641,2018-2019," Mitt spørsmål går til  olje- og energiministeren.

I vår hadde vi en ACER-debatt, og i kjølvannet av den fulgte en debatt om nye eksportkabler for strøm, ikke minst den private NorthConnect – en privat eksportkabel som nå er under konsesjonsbehandling, og som vil bryte med det som har vært grunnlaget i norsk energipolitikk fram til nå, nemlig at det offentlige skal stå for utbyggingen og prinsippet har vært at Statnett skal ha systemansvar og i all hovedsak utvikle, eie og drifte sentralnettet.

I sommer ble det klart at Statnett hadde en rekke innvendinger i sitt høringsbrev mot etableringen av NorthConnect. Blant annet påpekte Statnett at det er rasjonelt å utsette tiltaket til man har fått bedre kunnskapsgrunnlag om virkningen for det nordiske kraftsystemet, driftserfaring fra den pågående kapasitetsutvidelsen og ikke minst større trygghet for lønnsomhet. Statnett understreker også at det er uklart hvilken aktør NorthConnect skal kobles mot på britisk side. I tillegg mener Statnett at en privat eksportkabel vil gi større tapskostnader i det norske nettet enn det som framgår av konsesjonssøknaden, samt bidra til å gjøre lønnsomheten i eksisterende utenlandsforbindelser – som det for øvrig er bred politisk oppslutning om – mindre. Jeg skal ikke spekulere i hvem som må dekke inn den lønnsomheten.

Spørsmålet er: Hvorfor mener regjeringen det er viktigere å få bygd ut denne kabelen enn å ta en pust i bakken, lytte til faginstansen og stille konsesjonsbehandlingen i bero inntil – som det heter i avtalen mellom regjeringen og Arbeiderpartiet – man har høstet erfaringer og gjort grundige analyser av allerede eksisterende kapasitet før man vurderer å etablere nye?

",Ole André Myhrvold,Senterpartiet,2018-11-07,2018-11-07
1642,2018-2019," Jeg har et spørsmål til samferdselsministeren  – jeg ser han er i startgropa.

Regjeringen valgte tidligere i høst å tildele kontrakten for persontrafikk på Sørlandsbanen til det britiske selskapet Go-Ahead – et svært omdiskutert selskap og mange steder i Storbritannia et svært upopulært selskap blant togpassasjerene. Statens eget selskap, NSB, vingeklippes og bygges ned, mens tvilsomme utenlandske selskaper ønskes velkommen av regjeringen på norske skinner. Ja, til og med The Times har fått med seg dette og latterliggjør den norske jernbanepolitikken og tildelingen til Go-Ahead, som de ikke har mye pent å si om. 

Og Sørlandsbanen er bare starten – eller Sørtoget, skal det visst hete nå. Det finnes liksom ingen grenser for merkverdigheter i jernbanepolitikken nå. Deretter skal trafikken på Nordlandsbanen, Dovrebanen, Saltenpendelen, Trønderbanen, Raumabanen, Meråkerbanen og Rørosbanen ut på anbud og etter hvert også all annen togtrafikk i Norge. Jeg går ut fra at jernbanemyndighetene og Samferdselsdepartementet har satt seg godt inn i hva slags selskap Go-Ahead er. 

Spørsmålet mitt til samferdselsministeren er: Hvorfor er Go-Ahead et så upopulært togselskap i Storbritannia, og hvordan skal selskapet lykkes i Norge når det åpenbart ikke gjør det i Storbritannia?

",Sverre Myrli,Arbeiderpartiet,2018-11-07,2018-11-07
1643,2018-2019,"Foreldre med barn som for eksempel har en utviklingshemming, og som trenger en skolefritidsordning også etter 4. klasse, må mange steder betale for dette, selv om de åpenbart har behov for det. De får da en stor ekstraregning som familier med funksjonsfriske barn ikke får. 
Mener statsråden det er rettferdig?",Mona Fagerås,Sosialistisk Venstreparti,2018-11-07,2018-11-14
1644,2018-2019,"Statsministeren har åpnet for å svekke abortloven. Helseministeren har i flere intervjuer sammenlignet skeive og mennesker med Downs syndrom for å støtte sitt konservative syn på kvinners rett til selvbestemt abort, med bakgrunn i et hypotetisk 'homogen'. 
Mener statsråden at det å være homofil gir ham mulighet til å forstå hvordan det er å ha Downs syndrom, og mener han det er sammenlignbare grupper og et argument for å innskrenke kvinners selvbestemmelsesrett i abortspørsmålet?",Freddy André Øvstegård,Sosialistisk Venstreparti,2018-11-07,2018-11-14
1645,2018-2019,"Statsministeren har i media åpnet for å forhandle med Kristelig Folkeparti om abortloven § 2 tredje ledd bokstav c. Statsministeren har i intervjuer gitt inntrykk av at dette er mulig uten noen form for innskrenking av kvinners rettigheter, og i media verserer det lekkasjer om ulike modeller for endring som visstnok skal være til diskusjon i statsministerens parti. 
Stemmer det at det er aktuelt for regjeringen å gjøre endringer i abortloven § 2 tredje ledd bokstav c?",Audun Lysbakken,Sosialistisk Venstreparti,2018-11-07,2018-11-14
1646,2018-2019,"Statsministeren har åpnet for å svekke abortloven. Likestillingsministeren har så langt ikke villet uttale seg om dette spørsmålet som verserer i media nå, og som i stor grad vil påvirke kvinners rett til å bestemme over egen kropp. 
I et likestillingsperspektiv, hvordan stiller statsråden seg til forslaget om å fjerne abortloven § 2 tredje ledd bokstav c, og hvilke utslag ser statsråden for seg at dette vil ha for kvinners rett til å bestemme over egen kropp?",Kari Elisabeth Kaski,Sosialistisk Venstreparti,2018-11-07,2018-11-14
1647,2018-2019,"Statsministeren har åpnet for å svekke abortloven, og selv om det ikke ligger noe konkret forslag på bordet, har det kommet en rekke antydninger om innhold. En av svekkelsene av abortloven som har vært lansert, er at bare fostre som 'ikke er levedyktige', skal omfattes av abortloven. Fra faglig hold er det stor uenighet om hvordan det skal defineres. 
Hvordan definerer statsråden 'ikke levedyktig' om foster?",Torgeir Knag Fylkesnes,Sosialistisk Venstreparti,2018-11-07,2018-11-14
1648,2018-2019,"Stortinget har pålagt regjeringen å bedre pleiepengeordningen. Budsjettet kom, og lovforslaget ble varslet, men ingenting skjedde. Nå tør ikke foreldre med kritisk syke barn å ta ut nødvendig permisjon, fordi de er redde for å bruke opp kvoten sin. 
Når kommer forslaget om å oppheve tidsbegrensningen for pleiepengeordningen?",Karin Andersen,Sosialistisk Venstreparti,2018-11-07,2018-11-14
1649,2018-2019,"Noe av det aller viktigste for mange familier med alvorlig syke og funksjonshemmede barn er å få hjelp til å klare seg når hverdagen er som vanskeligst. 
Vil regjeringen støtte SVs forslag om å lovfeste en ordning med familievikar som skal hjelpe familiene når det er aller vanskeligst?",Olivia Corso Salles,Sosialistisk Venstreparti,2018-11-07,2018-11-14
1650,2018-2019,"VG publiserte 6. oktober 2018 en sak om tre brødre på Tolga som, uten å vite det, ble diagnostisert som psykisk utviklingshemmede og senere påtvunget vergemål. Diagnosene ble stilt uten forutgående undersøkelse. Helseministeren har bedt Helsedirektoratet om en kvalitetssikring av diagnostikken. 
Vil statsråden ta initiativ til at ordningen der diagnosen psykisk utviklingshemming gir mer penger til kommunene, endres, slik at statlige tilskudd gis med utgangspunkt i behov, ikke i diagnoser?",Kjersti Toppe,Senterpartiet,2018-11-01,2018-11-07
1651,2018-2019,"Mange pendlere på Gjøvikbanen, særlig de som reiser langt hver dag, melder om et dårligere tilbud etter at de nye togene på strekningen ble tatt i bruk. De som tidligere kunne jobbe på toget, mener at reduksjonen i dobbeltseter og innføringen av setereservasjon gjør at muligheten for å kombinere reise og arbeid blir redusert.
Hva vil statsråden gjøre for at pendlere på Gjøvikbanen som et minimum får samme kvalitet som før uten at de må betale ekstra for det, slik de nå må gjøre?",Rigmor Aasrud,Arbeiderpartiet,2018-11-01,2018-11-07
1652,2018-2019,"Ifylgje NRK 31. oktober opplever tollvesenet ein kraftig auke i talet på beslag av våpen som barn og unge bestiller på nett, men dei tek langtfrå alt. På det meste har tollinspektørane på Gardermoen beslaglagt 180 knivar på ein dag. Ifylgje Tolletaten sjølv vil innsatsen deira truleg spare liv og heilt sikkert hindre mange skadar. Samstundes syner Tolletatens beslagsstatistikk auka beslag av kokain, heroin og syntetisk narkotika.
Meiner statsråden at Tolletaten har tilstrekkelege ressursar?",Sigbjørn Gjelsvik,Senterpartiet,2018-11-01,2018-11-07
1653,2018-2019,"Kan statsråden definere henholdsvis 'utslipp' og 'produsert enhet', som skal legges til grunn for å forstå hva som menes med at 'jordbruket må redusere utslipp pr. produsert enhet'?",Per Olaf Lundteigen,Senterpartiet,2018-10-25,2018-11-07
1654,2018-2019,"Etter at statsbudsjettet ble lagt frem, så har Widerøe varslet kutt i rutetilbudet på inntil 18 kommersielle ruter. Lønnsomheten i de kommersielle rutene på kortbanenettet er svekket som en følge av regjeringens politikk. Innføring av flyseteavgiften, sammen med landingsavgiftene til Avinor, gjør at konkurranseevnen for fly med få seter som flyr korte strekninger, blir svak. Avgiftsbelastningen pr. sete/kilometer blir svært høy sammenlignet med store fly.
Hvordan vil statsråden sikre rutetilbudet i distriktene?",Bengt Fasteraune,Senterpartiet,2018-10-25,2018-11-07
1655,2018-2019,"Klima- og miljøministeren sier i et intervju med ABC-nyheter 23. oktober følgende: 'Klimasatsingene på statsbudsjettet er ikke nok sett opp mot målet om 1,5 grader, men det er det ingen budsjetter som er. Jeg mener statsbudsjettet er et godt Venstre- og miljøbudsjett.' 
Betyr dette at regjeringen har gitt opp å følge FNs klimaanbefalinger og at Venstre er tilfreds med det?",Une Bastholm,Miljøpartiet De Grønne,2018-10-25,2018-11-07
1656,2018-2019," Senterpartiets  andre hovedspørsmål går til kunnskaps- og integreringsministeren:

Stortinget vedtok i vår innføring av bemanningsnorm for barnehagene. Senterpartiet har advart mot konsekvensene av å iverksette dette uten fullfinansiering fra første dag. Både KS og interesseorganisasjonene for private barnehager legger fram beregninger som viser at bemannings- og pedagognormen innebærer en underfinansiering av barnehagene på over 400 mill. kr, selv om regjeringen mener dette er finansiert. 

I disse tider sitter både kommunene og private barnehager og vurderer budsjettet for 2019. De lurer på hvordan regnestykket skal gå opp. Mange barnehager fortviler og varsler at de må redusere tilbudet. Små barnehager uten kapital i ryggen vurderer å legge ned dersom ikke bemanningsnormen og pedagognormen fullfinansieres. Kommuner må finne inndekning ved å stramme inn på andre kvalitetstiltak i barnehagene, kutte i skolebudsjett eller i helsebudsjett. For å oppfylle normene tvinger regjeringen nå barnehagene til å kutte i andre deler av driften og i ytterste konsekvens legge ned. Dette gjelder barnehager fra nord til sør, fra øst til vest, deriblant Damsgård barnehage i Bergen og Huskestua barnehage i Gjøvik, som jeg har besøkt.

Kan statsråden garantere at ingen barnehager må redusere kvaliteten eller legge ned, og at ingen kommuner må kutte i skole eller helse for å kompensere for den statlige underfinansieringen av barnehagene?

",Marit Knutsdatter Strand,Senterpartiet,2018-10-24,2018-10-24
1657,2018-2019," Mitt spørsmål går selvfølgelig  til fiskeriministeren. Fiskeriministeren og regjeringens forslag  om å kutte i de næringspolitiske tiltakene for fiskeriene har vakt  ganske mye bekymring og irritasjon langs kysten vår. 

Føringstilskuddet er en ordning som sikrer at man får fraktet fisk fra små mottak inn til videreforedling, ganske riktig dersom en ønsker å ha «lys i husan» langs hele kysten. Denne ordningen ønsker nå ministeren å kutte i, og det må jeg si forundrer meg litt. Her er det altså en ordning der man får mye for lite penger. I media har vi kunnet lese om Karl, som driver Karls Fisk og Skalldyr i Tromsø. Han har fabrikken sin i Tromsø, der man lager fantastiske fiskeprodukter, og som jeg anbefaler fiskeriministeren å dra og besøke. Han har tre mottak i Nord-Troms, der han får råstoff, som er viktig for å ha produksjon hele året. Nå ønsker han å bidra til at man får et mottak i Midt-Troms, i kommunen Dyrøy, som er en omstillingskommune, så de arbeidsplassene er det selvfølgelig veldig viktig å få på plass. Han sier at når man kutter i dette tilskuddet, vil man også gjøre det vanskelig å opprette nye mottak – det blir for dyrt å få fraktet fisken. Det er jo ganske lange avstander i den landsdelen jeg kommer fra. 

Spørsmålet mitt er: Hva er det fiskeriministeren har forstått som åpenbart ikke Arbeiderpartiet, Karl eller de mange fiskeriaktørene som var på høringen vår, har forstått, siden han mener at det er nødvendig å kutte i føringstilskuddet?

",Cecilie Myrseth,Arbeiderpartiet,2018-10-24,2018-10-24
1658,2018-2019," Mangfoldet i barnehagesektoren  trues av den voldsomme kommersialiseringen av sektoren. Siden 2005  har det blitt 230 flere kommersielle barnehager, mens 150 ideelle  barnehager har blitt lagt ned. Ideelle barnehager kjøpes opp eller  legges ned, de kommersielle vokser dramatisk. Det er ikke rart.  Barnehagene våre har blitt en honningkrukke for velferdsprofitører.  Det er altså nå tre ganger mer lønnsomt å investere og plassere  penger i barnehager enn på Oslo Børs. Det er helt bak mål, men det  er også grunnen til at de seks største kommersielle barnehagekonsernene  nå har 60 pst. av hele den private barnehagesektoren.

Så har Stortinget et forslag om mangfold i barnehagesektoren til behandling. På høringen om forslaget sa Kanvas, som er Norges største ideelle barnehagestiftelse, at forståelsen av barnehagesektoren som et marked med god og sikker avkastning har lokket interessenter – nasjonale og internasjonale – til å plassere risikokapital i barnehagesektoren. Kanvas sa også at internasjonale investeringsfond kontakter ideelle barnehager for å kjøpe dem opp. Kanvas er bekymret, for de opplever at private ideelle forsvinner og underlegges kommersielle selskaper.

Jeg lurer på om statsråden for det første deler bekymringen til Kanvas og andre ideelle innen barnehagesektoren over de kommersielles voldsomme vekst, og for det andre hva statsråden vil gjøre for å hindre at kommersielle konserner kjøper opp ideelle, for å unngå at vi mister det viktige mangfoldet som de private ideelle står for innen barnehagesektoren.

",Bjørnar Moxnes,Rødt,2018-10-24,2018-10-24
1659,2018-2019," Mitt spørsmål går  til kultur- og kirkeministeren.

Den norske kirke er landets største trossamfunn, men Kirken er så mye mer enn det. Den er vår viktigste bærer av kristenarven, både den åndelige og den materielle. Med sine 1 600 kirkebygg – spredt rundt om i bygder og byer i hele landet – er Den norske kirke en del av kulturlandskapet vårt. I disse vakre gudshusene har folk samlet seg gjennom generasjoner for å bære fram barna til dåp, for å avgi sine kjærlighetsløfter, og for å ta farvel med sine kjære. Men også innimellom disse store livshendelsene har Kirken vært – og er fortsatt – for veldig mange mennesker et fellesskap hvor troen finner næring og livet gis en høyere himmel. 

Den norske kirke ble i fjor fullt ut et selvstendig rettssubjekt. I den forbindelse skal vi også behandle en ny trossamfunnslov som vil overta for bl.a. kirkeloven. 

Departementet viser til pågående effektiviseringsprosesser når det i statsbudsjettet velger å kutte i rammeoverføringen til Den norske kirke med hele 56 mill. kr. Selv om Den norske kirke allerede er godt i gang med effektivisering av organisasjonen, frykter jeg at regjeringen nå tar ut gevinsten av effektiviseringen for tidlig. Konsekvensene blir at folk i distriktene mister presten sin, og at det diakonale arbeidet må bygges ned. Konsekvensene av disse kuttene blir at Kirken ikke kan oppfylle sitt lovfestede oppdrag om å være en landsdekkende folkekirke. 

Statsråden og jeg hadde gleden av å være på åpningen av årets kirkemøte i Trondheim tidligere i år, og det har gledet meg stort å høre at hun var opptatt av nettopp å ivareta Den norske kirke som en folkekirke for alle. Men med disse kuttene bidrar statsråden etter mitt syn til det motsatte. Så spørsmålet til statsråden er: Synes hun det er greit at Den norske kirke må kutte i f.eks. prestestillinger, med det budsjettet regjeringen nå har lagt fram?

",Geir Jørgen Bekkevold,Kristelig Folkeparti,2018-10-24,2018-10-24
1660,2018-2019," Spørsmålet mitt går  til fiskeriministeren. 

Det har gått så det suser i norsk fiskeri dei siste åra. Men kven tener dei store pengane, og kven er det som tapar? Dei siste åra har vi sett ei utvikling der retten til å fiske hamnar på stadig færre hender – kjøp og sal av fiskekvoter, der nokre få med god tilgang på kapital kan samle til seg mange rettar og store kvantum, mens dei mange, folk flest som bur langs kysten, og som ikkje har tilgang på kapital, ikkje har råd til å vere med på galoppen. 

Langs heile kysten ser vi derfor no ungdom som vil inn, men som ikkje har råd fordi den offentlege retten til å fiske har blitt eit kapitalprodukt som ofte kostar langt meir enn det å kome seg inn i bustadmarknaden. Det er ungdom som Eleonora og Vårin på 16 år i Nordkapp som drøymer om eit liv på havet, men som ikkje ser nokon moglegheit for å kome seg inn i kystfisket – det er for dyrt. Det er ungdom som Magnus på 24 år i Kvænangen, som har vore fiskar sidan han var 15 år, og som heller vil fiske enn å studere, men som ikkje har råd til å kjøpe fiskekvote og båt til seg sjølv. Eller det handlar om ungdom som Nathanael i Halsnøy, som fiska leppefisk, men etter at regjeringa lukka fisket og gjorde det til ein marknadsplass, ser han ingen veg tilbake til fisket han var glad i. 

Kva er fiskeriministerens svar til alle desse ungdomane som no ser at draumen om havet og eit liv langs kysten blir stolen frå dei?

",Torgeir Knag Fylkesnes,Sosialistisk Venstreparti,2018-10-24,2018-10-24
1661,2018-2019," Våre middelalderkirker  i stein er historiske ankerfester, de er viktige kristne bygg. Middelalderkirkene  har vært og er bygg som definerer vår kultur, vår historie og vår  nasjonale kristne kulturarv. Sammenligner vi Norge med andre europeiske  land, har vi få definerende bygg for vårt eget lands historie og  den kulturarven vi har. I en tid der Norge er rikere enn noen gang,  klarer vi ikke å ta vare på det lille vi har av denne typen historiske  bygg. Faktum er at middelalderkirkene forfaller, og at middelalderkirkene  i stein er de kirkebyggene det står dårligst til med, ifølge Kirkens  Arbeidsgiverorganisasjon. 37 pst. av middelalderkirkene i stein  har problemer med ytterveggene, 27 pst. har problemer med tak eller tårn.  Og i sommer varslet kulturministeren at nå skal middelalderkirkene  løftes, det er deres tur, men i budsjettet er det null og niks,  det er nada og ingenting til disse kirkebyggene. Det var ikke dét  Fremskrittspartiet, Høyre og Venstre prioriterte når alt kom til  alt. 

Hvorfor er det sånn at når Venstre, Høyre og Fremskrittspartiet skal prioritere, så prioriterer en ikke det viktigste, de historisk sett mest sårbare byggene i landet vårt, middelalderkirkene i stein, men lar dem fortsatt forfalle?

",Trygve Slagsvold Vedum,Senterpartiet,2018-10-24,2018-10-24
1662,2018-2019," Mitt spørsmål går til kunnskapsministeren.

I serien «Skolesviket» har VG satt søkelyset på hvordan de yngste barna opplever skolehverdagen. De forteller om en skole der det er for lite læring gjennom lek og aktivitet. Før sommeren vedtok Stortinget at regjeringen skal evaluere situasjonen for de yngste elevene, og fra opposisjonens side var vi særlig bekymret for om skoledagen har blitt for ensformig og stillesittende. 

En undersøkelse VG har gjennomført sammen med professor Eivind Aadland, forsterker den bekymringen. De ga to grupper barn aktivitetsmålere, som de før sommeren brukte i barnehagen og igjen etter at de begynte på skolen. Resultatet viste at barna satt mye mer stille og var mindre i bevegelse i skolen. Vi har allerede mye forskning på hvor viktig fysisk aktivitet er for barns kognitive, sosiale og fysiske utvikling, og vi vet hvor viktig læring gjennom lek og engasjerende læreformer er for de yngste elevene. 

Sist høst ba stortingsflertallet regjeringen legge fram en sak om hvordan det kan innføres daglig fysisk aktivitet for elevene i grunnskolen. Kunnskapsministeren sier nå i statsbudsjettet at han vil legge det vedtaket i en skuff. Framfor å jobbe med løsninger for hvordan man kan følge opp vedtaket for mer aktivitet, lek og mindre stillesitting, bruker statsråden tiden utelukkende på å understreke vanskelighetene. Det er som den såkalte aktivitetsalliansen sa i høringen til utdanningskomiteen i går: Regjeringen har kommet i trassalderen når det gjelder fysisk aktivitet, og det er på tide med grensesetting.

Spørsmålet mitt er: Mener statsråden fysisk aktivitet i skolen er viktig? Hvis det er slik, hvordan begrunner han i så fall at han ikke kommer med et eneste forslag til hvordan man kan gjennomføre Stortingets vedtak?

",Martin Henriksen,Arbeiderpartiet,2018-10-24,2018-10-24
1663,2018-2019,"Cirka 200-300 arbeidere som jobbet med asbest før forbudet i Norge i 1980, rammes årlig av kreft i lunger og lungehinne. Det som kan hjelpe dem, er at dette oppdages i tide med CT-screening. Da jeg tok dette opp med helseministeren i spørsmål av 25. mai 2016 og 22. februar 2017, viste han til en norsk ekspertgruppe som vurderer dette. Gruppa viste igjen til en belgisk-nederlandsk undersøkelse blant røykere om nytten av CT. Denne er nå kommet og viser at CT redder liv.
Vil statsråden sørge for CT-screening av tidligere asbestarbeidere?",Jan Bøhler,Arbeiderpartiet,2018-10-23,2018-11-07
1664,2018-2019,"Fylkesmannen i Nordland foreslår å verne området Ursvatnet i Brønnøy kommune på bakgrunn av at det 7 000 mål store skogsområdet er innmeldt til frivillig vern. Et vern vil blokkere en planlagt utvidelse av kalkutvinningsvirksomheten i området, en virksomhet som på en bærekraftig måte gir næringsutvikling og verdiskaping i et fylke som ikke har opplevd befolkningsvekst på 50 år, men som er rikt på mineralressurser som regjeringen sier den ønsker å satse på.
Mener statsråden at et slikt vern er til det beste for Nordland?",Kari Anne Bøkestad Andreassen,Senterpartiet,2018-10-18,2018-11-07
1665,2018-2019,"Dekningsdirektøren i Telenor uttalar til NRK Sogn og Fjordane 18. oktober 2018 at folk ikkje kan stole på mobilnettet til Telenor ved til dømes straumbrot.
Kva samfunnsansvar meiner regjeringa at Telenor har for at infrastruktur som er viktig for folk sitt liv og helse i spreiddbygde strok, ikkje bryt saman i samband med framtidig uvær som storm, regn, flaum, vind og ras?",Steinar Ness,Senterpartiet,2018-10-18,2018-10-24
1666,2018-2019,"Svært varierende finansieringssystemer for de videregående skolene fører til at det i enkelte fylker eksisterer incentiver til å sentralisere skoledriften ved for eksempel å legge ned skoler i distriktene og samle elevene på færre og større skoler. I den nye Viken-regionen er det grunn til å frykte en slik sentralisering.
Er statsråden enig i at dette er en utfordring generelt, og i Viken spesielt, og vil han vurdere tiltak for å sikre at elever ikke får en urimelig lang reisevei til skolen?",Tonje Kopstad,Sosialistisk Venstreparti,2018-10-18,2018-10-24
1667,2018-2019,"Eit fleirtal på Stortinget vedtok i Innst. 51 S (2017-2018) følgjande: 'Stortinget ber regjeringen fremme sak for Stortinget om en ordning som sikrer elever på 1.-10. trinn minst én time fysisk aktivitet hver dag innenfor dagens timetall.' Vedtaket kom etter ein årelang kamp og var grunngjeve som eit tiltak for å redusere sosiale helseskilnader. Regjeringa skriv i statsbudsjettet at dei ikkje vil følgje opp vedtaket.
Kvifor respekterer ikkje regjeringa Stortingets vilje?",Kjersti Toppe,Senterpartiet,2018-10-18,2018-10-24
1668,2018-2019,"Dagens klimadebatt skiller ikke mellom CO2-utslipp fra fossilt og fornybart karbon. For husdyr skilles det heller ikke mellom om dyrematen kan spises av mennesker direkte eller om dyra spiser gras.
Kan statsråden definere innholdet i utsagnet 'jordbruket må redusere utslipp pr. produsert enhet'?",Per Olaf Lundteigen,Senterpartiet,2018-10-18,2018-10-24
1669,2018-2019," Mitt spørsmål går til landbruks-  og matminister Bård Hoksrud. Det handler om statsrådens ansvar som  matminister på vegne av alle norske forbrukere, også våre eldre  på sykehjem eller i omsorgsbolig, som spiser den maten de får servert. 

En av hans forgjengere, Sylvi Listhaug, inviterte i juni 2015 alle landets sykehjem til en konkurranse rundt matglede for eldre. Vinneren ble Døli sykehjem i arbeiderpartistyrte Nittedal, hvor flertallet etter valget hadde tatt tilbake driften av kjøkkenet etter at Høyre og Fremskrittspartiet hadde satt kjøkkenet ut på anbud. Kommunen satset bevisst på matglede og måltidsopplevelsen, og de vant med å ha kjøkken i eget hus, med kort vei mellom kjøkken og spisestuen, og dermed god matlukt og gylne måltidsopplevelser, sånn som landbruksministeren den gang beskrev det. Statsråd Dale fulgte senere opp med på samme måte å fokusere på den gylne matopplevelsen, og også året etterpå var det en kommune med eget kjøkken som vant. 

Men i Fremskrittspartiets utstillingsvindu, Os kommune, ble det nye sykehjemmet, Luranetunet, åpnet i fjor, med 60 sykehjemsplasser og 37 omsorgsboliger, men uten kjøkken. Maten kommer i plastkonteinere. 

Hva tenker statsråden om et sånt tilbud til eldre i et splitter nytt sykehjem? Mener matministeren det legger til rette for gylne måltidsøyeblikk og god matlukt i det som skal være hjemmet til eldre mennesker?

",Ingvild Kjerkol,Arbeiderpartiet,2018-10-17,2018-10-17
1670,2018-2019," Mitt spørsmål går til finansministeren  og handler om åpenhetspolitikken til regjeringen. For det er ikke  bare når det gjelder lån av milliardærhytter at regjeringen og dens  medlemmer med fordel kunne ha spilt med mer åpne kort. Åpenhet rundt  eierskap og økonomiske interesser er også noe som nå står på spill. 

For å sikre større åpenhet ba Stortinget for fire år siden regjeringen om å etablere en offentlig løsning med informasjon om eiere av aksjeselskaper og et register over reelle rettighetshavere – altså begge deler. Dette er viktig for å kunne avdekke dobbeltroller f.eks. gjennom økonomiske interesser de sitter og forvalter, og politikere som sitter og gjør vedtak og lager bestillinger til selskaper hvor de kan ha eierskap. Og det er generelt et ønske for Norge at vi skal hindre korrupsjon. 

På grunn av manglende åpenhet i prosessen har det vært vanskelig å følge med på utviklingen de siste fire årene, men i årets statsbudsjett hevder både Finansdepartementet og Nærings- og fiskeridepartementet at begge anmodningsvedtakene fra Stortinget har blitt fulgt opp ved at man nå skal etablere et rettighetshaverregister. 

Her er det to problemer. For det første har Nærings- og fiskeridepartementet nå lagt på is arbeidet med et mer oversiktlig søkbart register som man kan kalle et aksjonærregister – man har lagt det på is på grunn av at det nå kommer et rettighetshaverregister. Men de registrene har ulike formål og er ulike ting. For det andre foreslår altså regjeringen nå et rettighetshaverregister med en terskel på 25 pst. eierandel, dvs. at hvis jeg ikke eier mer enn 25 pst., kommer jeg ikke inn i det registeret. Pressens Offentlighetsutvalg mener at dette vil bety at omtrent 90 pst. av tilfellene som til nå har vært avdekket av små og store dobbeltroller, ikke vil kunne avdekkes i et slikt register. 

I anmodningsvedtaket fra Stortinget sier Stortinget at vi mener at denne terskelen må legges på et slikt nivå at Norge kan være en foregangsnasjon innenfor åpenhet. Spørsmålet er hvordan statsråden mener at vi er en foregangsnasjon dersom vi legger terskelen på 25 pst. eierandel.

",Une Bastholm,Miljøpartiet De Grønne,2018-10-17,2018-10-17
1671,2018-2019," Mitt spørsmål går til landbruks-  og matministeren, og da er det vel på sin plass først å ønske statsråden  velkommen til sin første spørretime som landbruksminister. Statsråden  har tatt over et spennende fagfelt, der Stortinget tydelig har signalisert  store ambisjoner. 

I jordbruksmeldingen fastslo flertallet at landbrukspolitikken skal legge til rette for et aktivt landbruk over hele landet. Flertallet slo fast at kvoteregioner for melk, fraktordninger og geografisk differensierte tilbud er de viktigste virkemidlene for å sikre landbruk over hele landet, og at det også i framtiden vil være behov for en finmasket struktur på virkemidlene. 

Videre signaliserte flertallet et behov for en omfattende satsing på 15- til 30-kyrsbrukene, og at utøvere i jordbruket skal ha mulighet til samme inntektsutvikling som andre i samfunnet. Ja, en samlet komité fastslo også at «inntektsmålet skal være å redusere inntektsgapet mellom jordbruket og andre grupper i samfunnet». 

Er dette ambisjoner statsråden stiller seg bak? Hvilke virkemidler anser statsråden som de viktigste for å nå de målene som Stortinget har satt?

",Steinar Reiten,Kristelig Folkeparti,2018-10-17,2018-10-17
1672,2018-2019," Mitt spørsmål går til  finansministeren. Forskjellene i makt og rikdom øker i Norge. Vi  vet at store forskjeller er gift for et samfunn. Det gir lavere  tillit, mindre fellesskap og mindre forsvar for felles velferd.  Når en liten gruppe på toppen kontrollerer stadig mer rikdom og  får stadig mer makt, kan man stille seg spørsmålet om de vil jobbe  og bruke den makten for å fremme fellesskapets interesser, eller om  de vil jobbe og lobbe for å få mindre skatt.

Vi ser at vi har en regjering som prioriterer skattekutt for de rikeste og betaler for det med velferdskutt. SV fremmet ved Stortingets åpning 15 forslag for å undersøke hvordan regjeringens velferdskutt har slått ut for folk som er rammet. Vi snakker om kutt i bostøtten, kutt i uføretrygd, kutt i barnetillegget for uføre, kutt i arbeidsavklaringspenger og kutt i overgangsstønad for enslige foreldre, for å nevne noe.

Samtidig øker de rikeste i Norge sin formue raskt. En fersk analyse fra SSB viser at den rikeste prosenten nå eier nesten en fjerdedel av all formue i Norge, mye fordi de har store aksjeformuer. Da er det interessant at regjeringen gjennom kuttet i formuesskatten gir et målrettet skattekutt til dem med store aksjeformuer.

Vi har spurt Finansdepartementet om konsekvensene av våre forslag som foreligger til statsbudsjettet. Resultatet er at de som har en formue på over 100 mill. kr, de heldige 2 200 personene i Norge, i snitt får et skattekutt på 104 600 kr hver. Mitt spørsmål er: Hvordan tror finansministeren at disse målrettede skattekuttene til dem med størst aksjeformue vil påvirke forskjellene i Norge?

",Kari Elisabeth Kaski,Sosialistisk Venstreparti,2018-10-17,2018-10-17
1673,2018-2019," Mitt spørsmål går til kommunalministeren.

I kommuneproposisjonen for 2019 la regjeringen opp til en vekst på 2,6 mrd. kr–3,2 mrd. kr. I budsjettet landet de helt i nedre sjikt av intervallet. 2,6 mrd. kr dekker knapt nok demografikostnadene. Kommunene er de fremste tilbyderne av grunnleggende tjenester for innbyggerne. Ved å innskrenke handlingsrommet til kommunene gjennom nullvekst på budsjettene, betydelige effektiviseringskrav og nye oppgaver, er det innbyggerne i kommunene som må betale i form av et redusert tjenestetilbud. Økte utgifter til ressurskrevende tjenester og bemanningsnorm i barnehagene er et par eksempler på utgifter som blir påført kommunene uten at rammen øker.

Stadig flere statlige prioriteringer legger føringer for kommunene gjennom øremerkede prosjekt, og statlige normer fullfinansieres ikke. Da må pengene tas fra et annet sted.

I tillegg til den bebudede renteøkningen som er anslått til 700 mill. kr, har regjeringen også redusert inntektsmulighetene ved å endre reglene for eiendomsskatt. Kommunene har ikke lenger noe valg – de må kutte i tjenester. Det handler til syvende og sist om grunnleggende tjenester for folk flest og mulighetene kommunene har til å opprettholde kvaliteten på tjenestetilbudet. De har effektivisert driften gjennom mange år, og mange har skåret helt inn til beinet. Det gjelder ikke minst de kommunene som taper mest på omleggingen av inntektssystemet. Innbyggere i de kommunene som velger å fortsette som selvstendige kommuner, er de som straffes mest.

KS-leder Gunn Marit Helgesen sa i sin kommentar til statsbudsjettet: Det er krevende at regjeringen skaper forventinger som statsbudsjettet ikke gir rom for å innfri.

Kommunene får mindre å rutte med, og det må kuttes. Hvor vil statsråden at kommunestyrene skal kutte? Er det for ungene i grunnskolen? Er det for dem som er avhengig av hjemmesykepleie? Eller er det de eldre på sykehjemmet som skal betale prisen?

",Heidi Greni,Senterpartiet,2018-10-17,2018-10-17
1674,2018-2019," Mitt spørsmål går til finansministeren.  Jeg vil stille spørsmål om ulike utslag av økte forskjeller og hva  vi kan gjøre med det.

Statsbudsjettet som kom forrige uke, hadde kjennetegn av at det kuttes i støtte til utsatte grupper. Det er fortsatt en veldig skjev sosial fordeling når det gjelder skattekuttene, og avgiftene øker for vanlige folk. Barnehageprisene har økt med over 700 kr per måned med Siv Jensen som finansminister. I sum bidrar denne politikken til å øke ulikhetene – ikke til å redusere dem.

Mot denne bakgrunnen skal vi møte et av de kanskje mest urovekkende utviklingstrekkene i det norske samfunnet, nemlig at det fødes stadig færre barn. Fallet er kraftig og over kort tid. I 2016 fikk norske kvinner i snitt 1,71 barn. Året etter var samlet fruktbarhetstall 1,62 barn per kvinne – det laveste målt i Norge noen gang. Og jeg kan minne om at vi trenger i snitt litt over 2 barn per kvinne for å opprettholde befolkningen over tid. 

Kvinner venter lenger før de får sitt første barn, og det er færre som får barn nr. 3 eller flere. Forskere peker på at økonomisk usikkerhet har betydning for nedgangen i fødselstallene. Det er for øvrig et komplisert felt å være presis på hva som er årsakene her. At familier med ganske vanlige inntekter opplever en høy terskel for å komme inn på et boligmarked med rekordhøye priser, og at barnehagene blir betydelig dyrere per måned, er av de forhold som bidrar til økonomisk usikkerhet.

I dag tidlig hørte vi finansministeren si at det med boligprisene hadde hun ikke noe med, at det avgjøres av tilbud og etterspørsel, og at det var krevende selv for henne å komme inn på boligmarkedet i sin tid – ikke politikk der, altså. Men hvorfor har denne regjeringen hvert eneste år gjort det dyrere for vanlige familier å ha barna sine i barnehage?

",Jonas Gahr Støre,Arbeiderpartiet,2018-10-17,2018-10-17
1675,2018-2019,"Siden planene om nytt regjeringskvartal kom, har det vært ønskelig å redusere byggevolumet for bl.a. å unngå at det framstår som en ruvende mur mot Oslo Øst. Siden jeg tok dette opp i en interpellasjon av 7. mai 2015, har regjeringen flere ganger gjentatt at den er åpen for fortsatt bruk av R5 og ev. R6 vest for Akersgata, som huser flere departementer i dag. Likevel er dette ikke nevnt i statsbudsjettets omtale av redusert byggevolum.
Har regjeringen tatt standpunkt til om noen departementer skal ligge i R5 i framtida?",Jan Bøhler,Arbeiderpartiet,2018-10-17,2018-10-24
1676,2018-2019,"I forbindelse med Stortingets behandling av Dokument 8:181 S (2017-2018) om behovet for en KVU på jernbanestrekningen Oslo-Stockholm og Oslo-Gøteborg la flertallet til grunn at det er viktig å få en avklaring av videreføringen av traseen fra Halden mot Gøteborg, samt en kartlegging av alternativ finansiering av tiltak på strekningen.
Hva gjør regjeringen for å følge opp dette?",Siv Henriette Jacobsen,Arbeiderpartiet,2018-10-17,2018-10-24
1677,2018-2019,"Det har i den senere tid kommet avsløringer i mediene av at Bring Trucking, et heleid datterselskap under Posten AS, systematisk har underbetalt sjåfører som kjører kabotasjekjøring mellom Sverige og Norge. Det er Nærings- og fiskeridepartementet som har eierstyringen av Posten. Som eier bør staten ha et særskilt ansvar for ikke å undergrave norske lønns- og arbeidsforhold.
I hvor stor grad har lønns- og arbeidsforhold i Bring Trucking vært tema i eiermøter mellom statsråden og Posten?",Øystein Langholm Hansen,Arbeiderpartiet,2018-10-16,2018-10-24
1678,2018-2019,"Når statsråden konstaterer i budsjettet at det er lønnsomt for Color Line å fortsette som i dag, hvorfor vil han fortsatt endre reglene slik at de kan sette om lag 700 norske sjøfolk på land?",Terje Aasland,Arbeiderpartiet,2018-10-11,2018-10-24
1679,2018-2019,"Statsråden opplyser at infrastrukturen som ble brukt til å distribuere riksdekkende FM-signaler, tilhører Norkring AS, og siden myndighetene ikke disponerer utstyret, så kan de følgelig ikke beslutte om utstyret skal brukes til å gjenåpne FM-nettet. 
Med bakgrunn i svaret fra statsråden - medfører det da riktighet at det nå er kommersielle aktører og ikke myndighetene som avgjør om utstyret kan brukes til å gjenopprette FM, slik at beredskapsmeldinger kan kringkastes på FM-båndet dersom det skulle oppstå et behov for det?",Åslaug Sem-Jacobsen,Senterpartiet,2018-10-11,2018-10-17
1680,2018-2019,"Avgiftene i Norge har siden 2013 økt kraftig. Samtidig publiserte SSB 11. oktober tall som viser en eksplosjonsartet økning i subsidiert utenlandsk netthandel. Dette medfører tusenvis av tapte arbeidsplasser i Norge og milliarder i tapte inntekter for staten - inntekter som kunne blitt brukt til å redusere avgiftene for dem som handler i Norge. Mens importen under grensa for deklarering i 2013 var drøyt 5 mrd. kroner, hadde den i 2017 økt til over 18 mrd. kroner. 
Mener statsråden dette er en ønsket utvikling?",Sigbjørn Gjelsvik,Senterpartiet,2018-10-11,2018-10-17
1681,2018-2019,"Årlig brukes store ressurser på å gjennomføre nasjonale prøver. I sin doktoravhandling har Ann Elisabeth Gunnulfsen, som nylig disputerte ved Universitetet i Oslo, undersøkt hvordan skolene og lærerne bruker resultatene på nasjonale prøver til å forbedre elevenes læring. Konklusjonen er at den pedagogiske nytteverdien av de nasjonale prøvene er fraværende.
Mener statsråden at utgiftene og tidsbruken knyttet til nasjonale prøver står i samsvar med formålet og den faktiske nytteverdien for elevenes læring?",Marit Knutsdatter Strand,Senterpartiet,2018-10-11,2018-10-17
1682,2018-2019,"Universitetssykehuset Nord-Norge (UNN) har planer om å fjerne ambulansestasjonene på Stonglandseidet og i Gryllefjord samt å fjerne dagtilbudet til ambulansen i Salangen og flytte dette til Setermoen. Dette vil medføre økt responstid for mange kommuner i Troms. Det har med rette skapt frykt og oppgitthet i folket. 
Hva har statsråden tenkt å gjøre for å sikre tryggheten til innbyggerne i disse områdene?",Sandra Borch,Senterpartiet,2018-10-11,2018-10-17
1683,2018-2019,"Staten har ansvar for tilgjengelig akuttmedisinsk beredskap i hele landet. Røyrvik er et eksempel på at beredskapsløsninger med et forsterket brannvesen og en kommunehelsetjeneste med utvidet kompetanse og utstyr sikrer beredskapen. Dette gir kommunen økte kostnader.  
Er statsråden enig i at kommuner i distriktsområder ikke skal påføres ekstra kostnader som følge av tilpassede beredskapsløsninger, og hvordan mener statsråden staten kan bidra til å utvikle finansieringsmodeller som kompenserer disse kommunene?",Bjørn Arild Gram,Senterpartiet,2018-10-11,2018-10-17
1684,2018-2019,"I VGs omfattende reportasjer om Addictologi-miljøet har vi fått dokumentert hvordan syke, sårbare og avhengige mennesker er blitt diagnostisert f.eks. som 'grisesjuke' og bundet til langvarig behandling og behandlingsreiser for titusener av kroner. Politiet sier at denne virksomheten i dag ikke omfattes av loven om helsepersonell, loven om alternativ behandling eller lignende. 
Mener statsråden at vi i dag har en utfyllende lovgivning som kan beskytte syke sårbare mennesker på en god nok måte mot utnytting fra slike miljøer?",Jan Bøhler,Arbeiderpartiet,2018-10-11,2018-10-17
1685,2018-2019,"Det er 6 000 ledige sykepleierstillinger i Norge, og 600 i Nordland, ifølge sykepleierforbundet. Økningen det siste året har vært på 47 pst. Det er likevel liten søkermasse, fordi det ikke er nok sykepleiere å ta av. Den samme situasjonen ser vi innenfor skoleverket, der det i Nord-Norge alene er over 800 lærerstillinger som er besatt av ufaglærte. 
Er statsråden fornøyd med situasjonen, mener statsråden at bevilgningene til profesjonsutdanningene er tilfredsstillende, og hva tenker statsråden å gjøre for å komme ut av uføret?",Marius Meisfjord Jøsevold,Sosialistisk Venstreparti,2018-10-11,2018-10-17
1686,2018-2019,"Den akuttmedisinske beredskapen i distriktene er så sterkt nedbygd at det lokale brannvesenet i større og større grad er først på plass og må ivareta funksjoner som tilligger ambulansetjenesten og politiet. Dette gir krav til kompetanse som brannvesenet ikke har, det gir utfordringer i rekrutteringen til det frivillige brannvesenet, og det påfører kommunene ekstra kostnader.
Er statsråden bekvem med denne utviklingen og de utfordringene dette gir for kommuner hvor politi- og ambulanseberedskapen bygges ned?",Heidi Greni,Senterpartiet,2018-10-11,2018-10-17
1687,2018-2019,"Det er bekymring i landbruksnæringen på grunn av usikkerhet rundt hva nye klimakrav kan bety for norsk landbruksnæring. 
Er statsråden enig i at kutt i norsk matproduksjon er et uaktuelt virkemiddel for å få ned de nasjonale klimagassutslippene, og at jordbruket må måles i utslipp per produsert enhet, slik det er omtalt i innstillingen til jordbruksmeldingen?",Geir Pollestad,Senterpartiet,2018-10-11,2018-10-17
1688,2018-2019,"Ved Stortingets behandling av Nasjonal helse- og sykehusplan ble det slått fast at de prehospitale tjenestene skulle styrkes. Men ifølge Helsedirektoratets tall klarer ingen helseforetak å oppfylle Stortingets veiledende responstider for ambulanse. Et av spesialisthelsetjenestelovens formål er å bidra til et likeverdig tjenestetilbud. Lang responstid er i konflikt med dette målet.
Hvilke forpliktende tiltak har statsråden bedt helseforetakene om å gjennomføre for å nå responstidsmålene?",Kjersti Toppe,Senterpartiet,2018-10-11,2018-10-17
1689,2018-2019,"Sykehusinnkjøp HF har lagt ut anbud på drift av ambulansebåttjenesten på Lopphavet. Anbudet lukkes 30. oktober 2018. Ifølge anbudet er det ønske om å ivareta lokal kunnskap. Men ifølge klinikksjefen ved prehospitale tjenester ved Finnmarkssykehuset er deres jurister enige om at virksomhetsoverdragelse vil kunne være diskriminerende og begrense den reelle konkurransen. 
Kan statsråden dokumentere at norsk lov står i veien for å kreve virksomhetsoverdragelse i anbudet?",Per Olaf Lundteigen,Senterpartiet,2018-10-11,2018-10-17
1690,2018-2019,"For femte år på rad kutter regjeringen i støtten til tannbehandling, og med det kommer de samlede kuttene opp i 380 millioner kroner. Regjeringen varsler videre at det fortsatt er aktuelt å kutte i støtten til tannregulering for de med et 'klart behov'. Samtidig sier regjeringen i sin politiske plattform at den vil 'videreutvikle tannhelsetjenesten og gradvis utvide skjermingsordningene'.
Hvordan henger dette sammen?",Tellef Inge Mørland,Arbeiderpartiet,2018-10-11,2018-10-17
1691,2018-2019," Det er mange som har det godt  i dette landet, men det er ei fattig trøyst for dei som ikkje har  det, for dei som opplever seg svikta. Mange av dei har det vore  ein del fokus på dei siste vekene, dei som er offer for alvorleg  kriminalitet og no opplever at straffesakene deira blir liggjande  i kø hos politiet i kanskje fleire år. Dette er ei enorm belastning  for ofra. Det er ei svekt rettssikkerheit for dei me her snakkar om,  og mange av dei er òg barn. Konsekvensane me ser no, er at gjerningspersonar  enkelte plassar slepp fri på grunn av ressursmangel. Me ser òg ein  auke i gjerningspersonar som får strafferabatt. Dette strir mot  folks rettsoppfatning, og eg meiner det er ille at kutt i politidistrikta  fører til at kriminelle får lågare straff.

Regjeringa har no lagt fram eit budsjett med vekst i det totale budsjettet til politiet. Det er bra. Veksten går til nødvendige investeringar. Men dette budsjettet svarar ikkje i år som i fjor på dei utfordringane politiet har når det gjeld drift. Det blir kutta i drift, det blir teke ut ei altfor tidleg gevinstrealisering av politireforma, og tilbakemeldingane me får, er at dette budsjettforslaget vil føre til ei nedbemanning i politidistrikta. Politiets Fellesforbund seier det. Politijuristene, Politilederlaget og NTL Politiet er veldig tydelege i sine tilbakemeldingar til oss.

Difor vil eg spørje statsministaren korleis ho kan forsvare å leggje fram eit statsbudsjett som igjen legg opp til at politidistrikta må kutte i sine driftsbudsjett for neste år?

",Lene Vågslid,Arbeiderpartiet,2018-10-10,2018-10-10
1692,2018-2019," Jeg plukker opp tråden der  Solberg og Senterpartiet slapp. Eierne av Color Line vil flagge  om til Norsk Internasjonalt Skipsregister, NIS. De kan erstatte  700 norske arbeidsfolk med billigere utenlandsk arbeidskraft, og  de truer med å flytte til Danmark hvis de ikke får flagget om til  NIS. At disse rederne, som har fått over 1 mrd. kr i fortjeneste  de siste årene, vil tjene enda mer, er så sin sak. Men hvorfor skal regjeringen  hjelpe dem med å gi sparken til 700 ansatte? Det Solberg ikke svarte  på i stad, er nemlig at det påskuddet regjeringen har gjemt seg  bak, nå er borte, nemlig at Color Line vil flytte til Danmark hvis  de ikke får flagget om til NIS. Regjeringen skriver selv i statsbudsjettet  at med dagens tilskuddsordning er det lønnsomt å beholde ferjene  i Norge framfor å registrere skipene i Danmark og ansette mannskap  på danske vilkår. Dette betyr at Color Lines trussel om å flytte  til Danmark er tomme trusler, som fagforeningene har sagt hele veien.  Det som står igjen, er at 700 norske sjøfolk og restaurantarbeidere  mister jobben bare fordi de skal erstattes av billigere mannskap,  takket være Høyre, Fremskrittspartiet og Venstre – de rike redernes  beste venner. 

Dette er spørretimen. Derfor stiller jeg et spørsmål og vil ha et klart svar: Hvorfor vil regjeringen hjelpe Color Line med å flagge om og få muligheten til å dumpe lønns- og arbeidsvilkår når påskuddet for utflaggingen viser seg, ifølge regjeringens egne beregninger, å være tomme trusler?

",Bjørnar Moxnes,Rødt,2018-10-10,2018-10-10
1693,2018-2019," Finansministeren sto i denne  salen mandag og hevdet at statsbudsjettet er en kraftig satsing  på klima. Ut fra utvekslingen her i spørretimen virker det som om  statsministeren er enig i det. Det er ikke forskerne i kunnskapsnasjonen  Norge. CICEROs forskningsdirektør Bjørn Samset sier at regjeringen  ikke kommer med noen nye, store klimatiltak, og at de pålegger framtidige  generasjoner en hårreisende byrde. CICERO sitter nå travelt opptatt  med å prøve å levere en liste til regjeringen i håp om at de lytter. 

FN-rapporten gir håp. Vi kan få til en rask og fullstendig omlegging ved å sikre kraftig endring i energiproduksjonen, transport, infrastruktur og industri. Men regjeringen i dag styrer mot over 3 graders global oppvarming med dette statsbudsjettet. De øker bevilgningene til oljeleting i nord. Letesubsidiene videreføres. De gjør det ikke dyrere å forurense. De kutter ikke moms på kollektivreiser, deling, reparasjoner eller gulrøtter, for den saks skyld, som vil gagne miljøet. De utsetter miljøavgifter for bilindustrien. De mangler tiltak for å fjerne palmeolje fra norsk drivstoff, som spiser opp regnskogen. De kutter til nye gang- og sykkelveier langs riksveiene til 257 mill. kr. De gjør det ikke billigere å velge buss, bane og tog framfor fly eller bil. De gjør det ikke billigere å spise grønt, og de gjør det heller ikke billigere å reparere og å leie framfor å eie klær, sko og elektronikk. 

Klima- og miljøministeren har i alle fall vært ærlig nok til å si tydelig at ingen er på rett kurs i verden, og det er selvfølgelig ikke Norge heller med dette statsbudsjettet. Så mitt spørsmål til statsministeren er om hun er enig med sin egen klima- og miljøminister i at Norge er på feil kurs for å nå klimamålene vi har forpliktet oss til. 

",Une Bastholm,Miljøpartiet De Grønne,2018-10-10,2018-10-10
1694,2018-2019," Kristelig Folkeparti  vil ha en barnereform. Barnereformen skal gi barn og familier en  bedre hverdag med tid til hverandre og med økt økonomisk trygghet.  For Kristelig Folkeparti handler dette om at familiene er samfunnets  viktigste byggestein. Hvis vi styrker familiene, styrker vi samfunnet.  Trygge familier gir trygge barn, som senere klarer seg bedre på  skolen og i arbeidslivet. I tillegg er vi helt avhengige av å få  opp fødselstallene for å kunne ivareta velferdssamfunnet vårt for  kommende generasjoner. For ti år siden var fødselstallet 1,9 per  kvinne, i år er det under 1,6 i snitt. En fersk rapport fra Institutt  for samfunnsforskning viser at det dramatiske fallet i fødselstall  her til lands i stor grad handler om at flere venter lenger med  å få barn, og at færre får barn nummer tre. 

Det må ikke være lommeboka som avgjør når i livet en kan få barn, eller hvor mange barn en kan få. Derfor vil Kristelig Folkeparti gjøre noe med urettferdigheten som gjør at studenter som får barn, kun får utbetalt 63 000 kr i foreldrepenger, mens foreldre som f.eks. akkurat har fullført studiene og fått jobbet i seks måneder, kan få over en halv million kroner utbetalt i foreldrepenger. Ved å gjøre noe med den urettferdigheten vil vi oppnå to ting: Vi kan få ned aborttallene, og vi kan få opp fødselstallene. 

Da Kristelig Folkepartis partileder sto her i forrige uke og spurte statsministeren om fødselstallene, la jeg merke til at hun svarte at det var lite politikerne kunne gjøre for at folk skulle finne den de ville få barn med, og gjøre det tidligere. Det har jeg stor forståelse for, men siden statsministeren i sitt innlegg også sa at hun ville stimulere til økt fødselstall, vil jeg gjerne spørre henne hva hun konkret ser for seg å gjøre på tiltakssida. 

",Kjell Ingolf Ropstad,Kristelig Folkeparti,2018-10-10,2018-10-10
1695,2018-2019," Ulikheten i makt og rikdom  i Norge øker, og et av de viktigste verktøyene vi har for å gjøre  noe med det, er en sterk velferdsstat. Under denne regjeringen vokser  uroen i stadig større deler av Fellesskaps-Norge. Vi så i vår et  barnehageopprør knyttet til manglende oppfølging av foreldres og  ansattes ønske om bedre bemanning. Vi har sett et barselopprør knyttet  til uroen som mange fødende kvinner og jordmødrene rundt om i landet  føler rundt situasjonen på fødeavdelingene. Det er sterk uro rundt  kriminalomsorgen, hvor kutt fører til at det som har vært Norges  suksessmodell når det gjelder bekjempelse av kriminalitet, står  på spill. Det er uro i barnevernet, der det rød-grønne barnevernsløftet  har blitt avløst av stillstand. Vi vet at Arbeidstilsynet og Helsetilsynet har  fått kutt som går ut over deres evne til å være et vern for arbeidsfolk  og pasienter. 

Denne virkeligheten sminker regjeringen. Ta sykehusene i denne ukens statsbudsjett, f.eks. Først bevilges det noe som ser ut som en brukbar budsjettøkning, men blar man litt lenger bak i budsjettet, forsvinner det hundrevis av millioner. I realiteten er det ingen vekst å snakke om for sykehusene, og det blir økt press på dem som jobber der, og på pasientene. Årsaken er den såkalte ABE-reformen, som jo ikke er noen reform, men et billig budsjettriks, ostehøvelkutt, som Erna Solberg til nå har skaffet seg 10 mrd. kr med, i noe som ser ut som økt handlingsrom, i sine år som statsminister. Hun gir med den ene hånden, og så tar hun med den andre. Virkeligheten er altså at det er langt mindre satsinger på velferd enn det hun gir inntrykk av.

Når skal statsministeren innrømme at mange av hennes såkalte satsinger på helse og velferd i virkeligheten er langt mindre, og at en del av prisen for skattekutt til de få er velferdskutt for de mange?

",Audun Lysbakken,Sosialistisk Venstreparti,2018-10-10,2018-10-10
1696,2018-2019," Hvorfor mener statsminister  Erna Solberg at det er rett at Per Magne Johansen og 700 andre sjøfolk  på Color Line nå skal miste jobben sin? Hvorfor er det rett? Hvorfor  mener statsminister Erna Solberg at det er rett at de som jobber  hos Lerum, Oskar Sylte, Roma, Telemark Kildevann, Ringnes og de  andre produsentene av ikke-alkoholholdige drikkevarer i Norge, skal  gå inn i et nytt år med usikkerhet? Hva er grunnen til at hun mener  at disse arbeidsfolkene skal ha den usikkerheten? 

NHO Mat og Drikke sier det jo rett ut – jeg skal lese fra NHO for Høyre-lederen: «Tilfeldig og uforsvarlig avgiftspolitikk», og «truer arbeidsplasser og verdiskaping i hele mat- og drikkenæringen».

Er Erna Solberg enig med NHO, eller er hun uenig? I hennes eget statsbudsjett står det rett ut at 350-kronersgrensen for netthandel er en stor ulempe for norsk handelsnæring. Den næringen sysselsetter flere hundre tusen mennesker. Hvorfor mener Erna Solberg det er rett at vi skal ha en 350-kronersgrense som gjør at de som driver med handelsnæring f.eks. i Sverige, skal få en fordel i det norske dagligvaremarkedet, og at en straffer dem som da ønsker å satse på og jobbe for å skape arbeidsplasser i vårt land? En ny rapport som kom for kort tid siden, sier at den truer 1 700 arbeidsplasser.

Min utfordring til statsminister Erna Solberg er: Hva er grunnen til at de 700 på Color Line skal miste jobben? Hva er grunnen til at man skal gå inn i et nytt år med uro i norsk næringsmiddelindustri? Hva er grunnen til at man ønsker å hjelpe svensk handelsnæring og ikke norsk?

",Trygve Slagsvold Vedum,Senterpartiet,2018-10-10,2018-10-10
1697,2018-2019,"Regjeringen foreslår nok en gang å redusere fylkeskommunenes midler til regional utvikling. Sammenlignet med midlene som ble foreslått bevilget over post 60 i 2016, er midlene til regional utvikling nå redusert med hele 342 millioner kroner og er for mange fylker i praksis nullet ut.
Hvordan mener statsråden dette rimer med regionreformen og det vedtatte målet om å sette de nye fylkene i stand til å styrke samfunnsutviklingen?",Siv Henriette Jacobsen,Arbeiderpartiet,2018-10-10,2018-10-17
1698,2018-2019,"I det anbudet Sykehusinnkjøp HF har lagt ut for båtambulansen i Vest-Finnmark, har de ingen krav til fartøyets styrke foruten minstekravet på 1G. En båt bygget til 1G har ingenting å gjøre i uvær på Lopphavet. Det er heller ingen krav til alder på fartøy. Du kan altså levere inn anbud med et fartøy fra 80-tallet, så lenge det klarer 25 knop i 0,75 meters bølger. Slike fartøy kan godt egne seg på Mjøsa, men ikke på Lopphavet.
Vil statsråden gripe inn og stoppe dette useriøse anbudet?",Geir Adelsten Iversen,Senterpartiet,2018-10-10,2018-10-17
1699,2018-2019," Samme dag som statsbudsjettet  ble lagt fram, kom FNs klimapanel med en ny spesialrapport. Den  omtalte hva som skal til for at verden kan nå 1,5-gradersmålet framfor  2-gradersmålet, og hvor vi er på vei. Konklusjonene var dystre;  havet stiger, isen smelter, og været blir våtere og villere. Tørkesommeren  i Norge viste at vi også ser effekten av det. Budskapet i rapporten  er at det haster med å komme i gang med omfattende tiltak. Det gjelder  globalt, og det gjelder også i Norge.

I finansministerens tale og i budsjettet fikk vi høre et kjent budskap. Når det gjelder en plan for kutt i såkalt ikke-kvotepliktig sektor, dvs. transport, bygg og anlegg, avfall og landbruk, venter regjeringen fortsatt på en avtale med EU. Det kommer mye bra klimapolitikk fra EU, i EU-land, og vi støtter samarbeid med EU for å nå målet om 40 pst. kutt innen 2030.

Regjeringen skriver i budsjettet at den vil utarbeide en plan for å oppfylle Norges klimaforpliktelser i ikke-kvotepliktig sektor når – og jeg gjentar «når» – en avtale med EU er på plass.

Da har jeg lyst til å spørre: Disse forhandlingene med EU har pågått i snart tre år. Vi har altså brukt tre av femten år i tiden fra Parisavtalen til 2030-målet på å inngå en avtale med EU. Og vi har ikke en plan. Vi har ikke konkrete mål for kutt her hjemme i den ikke-kvotepliktige sektoren. Kan statsministeren forklare hvorfor denne dialogen med EU har pågått i tre år? Hvorfor tar det så lang tid? Og kan hun bekrefte det som klimaministeren antydet her i Stortinget forleden – at avtalen vil komme på plass innen utgangen av året?

",Jonas Gahr Støre,Arbeiderpartiet,2018-10-10,2018-10-10
1700,2018-2019,"NRK hadde den 4. oktober en reportasje om at rådgivende leger i forsikringsselskap kan overprøve erklæringer fra andre leger og spesialister. Rådgivende lege i forsikringsselskap slipper tilsyn, fordi arbeidet blir definert som organisasjonsintern rådgivning. Slik er denne legen vernet mot kritikk fra tilsynsmyndigheter, og erklæringer fra rådgivende lege blir ikke definert under helsepersonelloven. 
Hva vil statsråden gjøre for å sikre uavhengige sakkyndige i slike forsikringssaker?",Kjersti Toppe,Senterpartiet,2018-10-04,2018-10-17
1701,2018-2019,"EUs jernbanepakke IV handlar om vår rett til å styre norsk jernbanepolitikk og til å stille høge nasjonale krav til tryggleik. I dag er det Noreg som godkjenner kven som kan køyre på norske linjer. Med pakka vil Noreg avgje suverenitet til EUs jernbanebyrå, ERA, som vert gjeve mynde til å ferde ut tryggleikssertifikat som gjeld heile EU/EØS. 
Er statsråden bekymra for jernbanetryggleiken når det vert EU som skal godkjenne selskap, og er det i tråd med grunnlova å avgje suverenitet til EUs jernbanebyrå?",Sigbjørn Gjelsvik,Senterpartiet,2018-10-04,2018-10-10
1702,2018-2019,"Dobbeltroller og mulig inhabilitet tas opp i Morgenbladets/Harvests serie om lakseoppdrett. For eksempel at eksperter Vitenskapskomiteen for mat og miljø brukte for å gi gjeldende råd om hvor mye oppdrettslaks gravide og barn kan spise uten å få i seg for mye miljøgifter, var så nær knyttet til oppdrettsnæringen at de ifølge jusseksperter var inhabile.
Vil regjeringen vurdere en ny vitenskapelig gjennomgang for å fjerne tvil om habilitet og troverdighet omkring kostholdsrådene for sjømat?",Une Bastholm,Miljøpartiet De Grønne,2018-10-04,2018-10-10
1703,2018-2019,"Det haster med å øke kapasiteten på Østfoldbanen, da det ikke er rom for å sette opp flere tog på strekningen. Jernbanedirektoratet har satt i gang en utredning for å kunne erstatte innsatstogene på regiontogtilbudet mellom Halden og Oslo S med dobbeltdekkere, noe som kan øke kapasiteten med 40 prosent. Ifølge Bane NOR vil det koste 60 millioner kroner å tilrettelegge jernbanetraseen. 
Synes statsråden det er en rimelig kostnad for å øke kapasiteten på strekningen med 40 prosent, og er han enig i at det haster?",Stein Erik Lauvås,Arbeiderpartiet,2018-10-04,2018-10-10
1704,2018-2019,"Sammenslåingsavtalen for Aust-Agder og Vest-Agder fylker sier at man vil 'bygge opp Arendal som hovedsete for regional stat, med så mange statlige virksomheter og tiltak som mulig i Arendal/Aust-Agder'. Nå viser det seg at to av de viktigste statlige etatene i denne delen av avtalen, Nav og Statens vegvesen, ikke ser ut til å gi de arbeidsplassene Arendal/Aust-Agder ble forespeilet. 
Hva vil regjeringen gjøre for å følge opp den delen av sammenslåingsavtalen som berører statlige arbeidsplasser?",Tellef Inge Mørland,Arbeiderpartiet,2018-10-03,2018-10-17
1705,2018-2019,"En barnefar fra Bjørndal i Oslo ble i 2009 kidnappet av etterretningstjenesten i Pakistan under en ferie der. Mannen var engasjert i den baluchiske befolkningens sak. Han har nå vært forsvunnet i ni år uten at pakistanske myndigheter har gitt noen informasjon eller reist rettssak. På spørsmål fra TV2 svarer Utenriksdepartementet at arbeidet med denne konkrete saken 'pågår fortsatt', og at det 'primært er en politisak'.
Kan utenriksministeren orientere om hvordan Utenriksdepartementet jobber med saken og om politiet er koplet inn i arbeidet?",Jan Bøhler,Arbeiderpartiet,2018-10-03,2018-10-10
1706,2018-2019,"Ein bonde frå Voss har levert søknad om produksjonstilskot nokre timar for seint. Konsekvensen for bonden er at han taper heile tilskotet på 200 000 kroner. Det er klart at forvaltinga ikkje sit klare ved midnatt ved utløp av fristen for å handsame søknadane. 
Vil statsråden la fornufta sigre i denne saka?",Geir Pollestad,Senterpartiet,2018-10-03,2018-10-10
1707,2018-2019,"Årets tørke fører til at sjølforsyningsgraden av jordbruksmat anslås å bli mellom 30 og 35 prosent. Dette er i særklasse lavt i Europa og gir ikke trygghet for den norske befolkningen i en urolig verden. Svekkelsen av jordbrukets samfunnsoppdrag er et resultat av stadig mindre jordbruksareal i drift og dramatiske klimaendringer. Samla import av matkorn og fôrkorn øker. Nå blir importen mer enn doblet. Dette er i konflikt med jordbrukets samfunnsoppdrag. 
Hvilke tiltak vil statsråden fremme for å styrke sjølforsyningsgraden?",Per Olaf Lundteigen,Senterpartiet,2018-10-02,2018-10-10
1708,2019-2020," Jeg skal komme statsråden  for høyere utdanning til unnsetning, så han slipper å lese i morgendagens  skisse at han har vært med sine to adoptivpappaer på jobb. 

Norge utdanner nå bare halvparten så mange leger som helsetjenesten trenger. Resten utdannes i utlandet. Det er en dårlig løsning for Norge. Derfor er Fremskrittspartiet tilhenger av at flere leger bør utdannes hjemme, og vi håper at regjeringen vil ha en offensiv tilnærming til dette spørsmålet i tiden som kommer, hvordan vi kan utdanne flere blant de yrkesgruppene som landet faktisk har behov for. 

Spørsmålet i dag skal imidlertid ikke handle om dem vi skal utdanne i framtiden, men dem som vi utdanner nå, som er i gang med utdanningen sin, men i utlandet. 

For noen dager siden kunne vi lese hos NRK om studenten Elin Trondsdatter Ottestad, som studerer medisin på et universitet i Budapest med flere hundre norske studenter. Da koronapandemien brøt ut, stengte universiteter og høyskoler i en rekke land dørene, og samtidig stengte flere og flere land sine grenser. Og regjeringen, ved Utenriksdepartementet, oppfordret alle norske borgere til å komme hjem. 

Nå begynner landet gradvis å lette på smitteverntiltakene og gjenåpne samfunnet, og flere utenlandske universiteter krever derfor at studentene nå framover må møte opp personlig for å få avlagt eksamen. UDs reiseråd er imidlertid fortsatt at norske myndigheter fraråder alle reiser, til alle land, som ikke er strengt tatt nødvendig. Det betyr at forsikringer ikke gjelder, og at mange ikke vil ta sjansen på å reise for å avlegge eksamen. 

Til NRK sa statsråden at studentene selv til syvende og sist må avgjøre om de skal dra eller ikke. Dette er en veldig passiv, defensiv tilnærming til spørsmålet. Kan ikke statsråden bare sørge for at studier kan bli definert som en nødvendig reise, for det er vel det statsråden mener?

",Roy Steffensen,Fremskrittspartiet,2020-05-27,2020-05-27
1709,2019-2020," Nå tar vi til og med hensyn  så jeg ikke smitter meg selv! (Munterhet i salen) Det må være å  ta smittevernhensyn, det!

Luftfarten er helt avgjørende for folk og næringsliv i Norge. Mange steder er flyplassen og flyruta det eneste kollektivet transporttilbudet. I tida vi nå har vært igjennom, har Widerøe til tider vært det flyselskapet i Europa som har hatt flest passasjeravganger, noe jeg tror samferdselsministeren nevnte tidligere i dag. Widerøe har nå altså til tider vært Europas største flyselskap. Det sier noe om hvor viktig luftfarten er i Norge. Mange andre steder, i Norge og i mange andre europeiske land, finnes det steder ofte med alternative transportformer. Det er det mange steder i Norge som ikke har.

Flyselskapene våre har nå enorme utfordringer. Avinor har permittert flere hundre ansatte. Bedrifter og ansatte i bedrifter, direkte eller indirekte tilknyttet luftfarten, har det nå tøft. Kommuner som nå har mange bedrifter og mange ansatte tilknyttet luftfarten, har det tøft. Haugesund lufthavn sliter. Der er det vel nå en løsning på gang, og bra der det. Så vidt jeg vet har Stord Lufthamn innstilt alle ruteflygninger, og Sandefjord Lufthavn Torp har store utfordringer, som vi også har hørt tidligere i dag.

Spørsmålet mitt til samferdselsministeren er rett og slett: Hva er samferdselsministerens plan for gjenreising av norsk luftfart?

",Sverre Myrli,Arbeiderpartiet,2020-05-27,2020-05-27
1710,2019-2020," Skal Norge miste kontrollen over  sin egen jernbane? Det er det store spørsmålet som forbundene som  organiserer jernbanefolk, stiller seg i disse dager. Dette er også  SV og hele opposisjonen her i salen bekymret for i forbindelse med  proposisjonen om å innlemme jernbanepakke IV fra EU i norsk lov  og rett.

Dette har gått gradvis. Gjennom EØS har Norge godtatt den ene pakken etter den andre. Først skilte ansvaret for skinner og tog lag, så kom anbudsutsettelse av godstrafikken, og så kommer altså denne siste pakken, pakke nr. IV, som gjør det obligatorisk å anbudsutsette persontransport med tog på norske jernbanestrekninger.

Den borgerlige regjeringa har vært tidlig ute, tidligere enn nødvendig, gjennom den såkalte jernbanereformen. Det er mye å si om den reformen og det å dele opp ansvaret for jernbanen i utallige selskaper som skal kjøpe og selge tjenester til hverandre i beste «public management»-ånd, der jernbanen anbudsutsettes og delvis privatiseres. Men med jernbanepakke IV blir dette obligatorisk. Det er ingen vei tilbake. EØS-samarbeidet er basert på et såkalt topilarsystem: en EFTA-pilar og en EU-pilar. Det vil si at viktige myndighetsoverføringer fra norske myndigheter til Europa skal skje gjennom EØS-pilaren – EFTA-pilaren – ikke EU-pilaren, der er vi ikke medlem.

I denne saken er dette prinsipielt forlatt ved overføring av myndighet over jernbanen til EU-organer. Det er det som framgår av proposisjonen. Dette mener regjeringa skal gå fint, for det er lite inngripende, som det heter. Da kan nemlig Grunnloven § 26 annet ledd brukes.

Spørsmålet mitt til statsråden er egentlig to spørsmål i ett: Hva er begrunnelsen for at han ikke vil reservere seg mot jernbanepakke IV nå, og hva er den avgjørende begrunnelsen for at topilarprinsippet nå er valgt bort?

",Arne Nævra,Sosialistisk Venstreparti,2020-05-27,2020-05-27
1711,2019-2020," Bildet bak presidenten  er et bilde man er så veldig glad i når man har sittet på Stortinget  i mange år. Det er bare én stor mangel: Det er ingen nordnorske  representanter på bildet, for de klarte ikke å komme seg fram fra  Nord-Norge til Eidsvoll. Reiseveien ble for lang. 

Jeg hadde ikke trodd at det skulle være mulig at det kunne bli samme problemstillingen i 2020. Vi i Senterpartiet blir jo beskyldt for å romantisere gamledager veldig ofte, spesielt av regjeringspartiet Høyre. Men akkurat den biten romantiserer vi ikke. Vi opplever nå når vi skal ha inn vararepresentanter fra Finnmark, at det er vanskelig å få dem ned. Når vi skal ha tillitsvalgte fra Finnmark, er det vanskelig å få dem til å komme på møter, for det er ikke flytilbud.

I går var det en trist dag for samferdselspolitikken i Nord-Norge. Regjeringspartiene og Arbeiderpartiet stemte nei til Nord-Norge-banen, et uklokt vedtak i en stor visjon.

Statsråd Hareide svarte Hurtigruten at nei, regjeringen – den norske regjeringen – ønsker ikke å gi en ekstra krone til Hurtigruten i den krisen det selskapet er i nå. Hurtigruten er et selskap vi har hatt i Norge i 127 år. Lenger enn Norge har vært et fritt land, har vi hatt Hurtigruten. Nå fikk de en driftsstans som gjorde at 95 pst. av all dens aktivitet ble borte over natta. Det var ikke mulig for det selskapet å planlegge for den krisen de er inne i. Alle vi som kjenner Norge, vet hvor viktig Hurtigruten er for å binde kysten sammen.

På den ene siden har man opplevd en krise i luftfarten, der man ikke har et godt nok rutetilbud fra Nord-Norge til Østlandet som binder Norge sammen. På den andre siden merker vi nå at regjeringen ikke har noen visjoner for en ny jernbanesatsing i nord. Og så ønsker en ikke å bevilge én krone til Hurtigruten, mens f.eks. taxfree-en på Gardermoen, som alle vet kommer til overleve, får mange millioner. Hvorfor vil ikke statsråd Hareide og Høyre og Kristelig Folkeparti og Venstre hjelpe Hurtigruten i den krisen de er i nå?

",Trygve Slagsvold Vedum,Senterpartiet,2020-05-27,2020-05-27
1712,2019-2020," Spørsmålet mitt er til samferdselsminister  Knut Arild Hareide. 

Flytilbudet er for reisende i Alta, Kirkenes, Vardø, Ørsta, Volda, Sandane, Sandnessjøen, Mo i Rana og mange andre steder i landet like viktig som det bussen og toget er i og rundt de største byene her på Østlandet. Det å ha god kommunikasjon handler om å gi folk frihet til å komme seg til og fra på en rask og effektiv måte i tillegg til at det er avgjørende for bedriftene som driver rundt omkring i hele landet, og som trenger fleksibiliteten som flytilbudet gir dem. 

I dag hadde jeg en runde med flyselskapene og det var selvfølgelig begredelig lesning å se hvor mange flyruter som ikke lenger går. Når vi nå skal komme oss tilbake igjen og åpne opp, skal vi få hjulene i gang, og da er det utrolig viktig for næringslivet å få på plass flere ruter og avganger. Fremskrittspartiet har avholdt digitale møter med bedrifter rundt omkring i hele landet, og den klare tilbakemeldingen fra svært mange av bedriftene er at man må få på plass flere flyavganger og øke kapasiteten, for fly som går nå, er stort sett fulle, og det er vanskelig å få plass. Derfor er Fremskrittspartiet klar på at det tilbudet nå må økes.

I tillegg begynner sykehusene igjen å behandle flere pasienter. Det betyr at flere skal reise til og fra sykehus. Få avganger og ruter som er borte, skaper store utfordringer. Som vi kunne lese på NRK: Lillian Heitman fra Alta, som skulle fra Alta til Tromsø, måtte bruke seks ganger så lang tid som det hun vanligvis gjør for å komme til kontroll på sykehuset. Tilbudet er kraftig redusert, og direkteruter er lagt ned. Pasientreiser sier også at tilbudet i Finnmark er blitt mye dårligere enn det var før. Og skulle man blir syk, er reiseveien ekstra lang, og det blir ekstra belastning. Jeg lurer på: Vil statsråden sørge for at staten nå en periode bidrar ved å kjøpe flere avganger, slik at man får på plass flere avganger og øker kapasiteten rundt i hele Norge for å gjøre reisene enklere for pasienter som Lillian, og ikke minst for næringslivet rundt omkring i hele landet?

",Bård Hoksrud,Fremskrittspartiet,2020-05-27,2020-05-27
1713,2019-2020," Mitt spørsmål går til arbeidsministeren.

Det er nå gått ti uker siden Stortinget fattet mange vedtak, og ett av dem var å gi de permitterte litt mer pusterom i en vanskelig situasjon. Stortinget sørget for at staten skal kompensere for de neste 18 dagene etter de første 3 i permitteringsperioden. Det var en måte å bidra til sosial rettferdighet på da Norge stengte ned. 

Så vet vi at mange av disse har havnet i en svært utsatt situasjon. De får ikke utbetalt penger, men regningene til husleie, barnehage og strøm fortsetter å komme. Nav, som har vært svekket gjennom flere år, gjennom ABE-kutt osv., jobber med ulike tekniske løsninger. De ansatte jobber på spreng, men de er hardt presset, og løsningen lar vente på seg. 

Jeg snakket i går med ordføreren i Vestre Toten. I Raufoss, der det er industri, er opp mot 1 200 nå utenfor arbeid. Ordføreren kan fortelle at permitterte fra industrien der nå lever fra hånd til munn, mange av dem. De har ikke sparepenger å ta av, og flere av dem har ikke råd til mat og må få hjelp fra Frelsesarmeen. Det er en ganske dramatisk utvikling i Norge på noen få uker. 

Det var ingen som forventet at man skulle få utbetaling samme dag som ordningen kom på plass. Det tror jeg Stortinget var klar over. Men det har altså nå gått ti uker. Man har forsøkt ulike tekniske løsninger – å gå tilbake til det som kunne vært utgangpunktet, nemlig at bedriften, som vet hvem som er ansatt, melder inn automatisk når det er permitteringer. 

Nå står det på Navs hjemmesider, og jeg kontrollerte det i morgentimene i dag, at ordningen skal være på plass i midten av juni. Spørsmålet er da: Kan statsråden garantere for at denne ordningen er på plass i midten av juni? Og når den så er på plass, at pengene kommer? 

Ansvarlig for Nav i den regionen, som jeg snakket med i går, sier at de ikke regner med å være à jour før utpå høsten – i september, oktober. Så én ting er at betalingene begynner, men når når de fram til dem som nå venter på disse pengene?

",Jonas Gahr Støre,Arbeiderpartiet,2020-05-27,2020-05-27
1714,2019-2020," Det er snart tre veker sidan  regjeringa presenterte sitt forslag til endringar i oljeskatten.  Sidan den gong har ein samla oljebransje, leverandørindustrien,  NHO og LO praktisk talt slakta forslaget. Det ser likevel ikkje  ut til å ha gjort nemneverdig inntrykk på regjeringa, som i dag  gjev uttrykk for at dei er bekymra. Men det er ikkje bekymring som  vert etterlyst, det er handling. 

Investeringar i olje og gass bidreg til titusenvis av jobbar på sjøen og på land. No står investeringar på titalls milliardar kroner i fare, berre i 2020 og i 2021. Dette er investeringar som er så store at om regjeringa set i gong alt som var ferdig og klart til bygging av veg- og jernbaneprosjekt, alt som var planlagt av offentlege bygningar, og alt som er lett tilgjengeleg av vedlikehald i det norske samfunnet, vil ein ikkje vere i nærleiken av å kompensere for den aktiviteten som kan falle vekk i olje- og gassindustrien. 

Det er alvor no. Arbeidsplassar står i fare. Verft kan gå over ende, store industrimiljø kan forvitre. Likevel flyttar altså ikkje regjeringa seg ein millimeter i spørsmål om oljeskatt. Derfor er mitt spørsmål til olje- og energiministeren: Ettersom det openbert sit så langt inne for regjeringa å gjere heilt nødvendige endringar og betringar i oljeskatten, kan statsråden nemne eitt enkelt tiltak, eller fleire samla, som er i stand til å kompensere for bortfallet i økonomien på fleire tiltals milliardar, som olje- og gassindustrien no varslar som ein konsekvens av regjeringa sitt forslag? 

",Jon Georg Dale,Fremskrittspartiet,2020-05-20,2020-05-20
1715,2019-2020," Mitt spørsmål går  til kunnskapsministeren.

De siste ukene har lærere, assistenter og renholdere gjort sitt beste for at barna våre skal ha en trygg skole å komme tilbake til. Klasserom ble gjort i stand på rekordtid, noen har flyttet ut i naturen. Elever og ansatte har på imponerende vis tilpasset seg den nye hverdagen. Når situasjonen har blitt som den er, er man avhengig av at alle er med og drar lasset. Jeg vil mene folk i Norge har gjort sitt beste, men hvor har regjeringen vært? På meg virker det som at man var mer opptatt av pekeleken.

For det meldes om store forskjeller mellom kommuner og skoler på hvor mye tid barna får på skolen. VG skrev i går at Oslo kun får til et minstekrav om én skoledag i uka for alle elever. Det er den samme situasjonen i mange kommuner. Til VG sier regjeringspartiet Høyre at ambisjonene i Oslo da er for lave. Statsråden sier selv at hun er bekymret, og at det er lite. 

Da må jeg innrømme at jeg blir litt forvirret, for det er jo retningslinjene til regjeringen og statsråd Melby som er hovedårsaken til at Oslo og andre kommuner ikke kan tilby barna mer skole. Så mener da statsråden enten at Oslo og andre kommuner nå bryter reglene og tilbyr for lite skole, eller er det sånn at statsråden egentlig oppfordrer kommuner til å bryte smittevernreglene for at flere elever skal komme på skolen flere dager? Kan statsråden her klargjøre: Er det kommunene som gjør feil, eller er det smittevernreglene til regjeringen som er feil?

",Torstein Tvedt Solberg,Arbeiderpartiet,2020-05-20,2020-05-20
1716,2019-2020," Mitt spørsmål går også  til olje- og energiministeren.

Dagens Næringsliv har den siste tiden avslørt enorme tap og en ukultur som savner sidestykke i Norge, knyttet til Equinors satsing og investeringer i USA over de siste 20 årene. Det er helt ville historier om sponsing av kalkuner til 700 000 kr, enorme sjekker som bare ble liggende, og at det var helt naturlig for lederne å kjøre de aller dyreste bilene. Resultatet er et tap på – sist rapportert – 218 mrd. kr. Det er et tall de færreste av oss har et forhold til. Men det er to Nord-Norge-baner, det er mye mer enn gigantprosjektet ferjefri E39, og vi kunne ha fått forferdelig mange sykepleiere, barnehagelærere og lærere for den summen.

De 218 milliardene er fra oljen som har ligget på bunnen av norsk sokkel. Det er vår olje – våre felles ressurser. Disse pengene har altså Equinor satset, sløst bort og tapt i USA.

Equinor har vært engasjert i mer enn 30 ulike land. Vi vet at den dypt problematiske investeringen i oljesand i Canada endte opp som investeringene i USA, med salg og avskrivninger av 4,5 mrd. kr. Spørsmålet som melder seg, er om kulturen som gjorde seg gjeldende i USA, også var en kultur i selskapets satsinger andre steder.

Så sent som i 2018 konkludert revisorfirmaet KPMG med at Equinor «ikke hadde effektiv intern kontroll over finansrapporteringen per 31. desember 2017». Tror statsråden at de problemene som er avdekket hos Equinor, er utelukkende et amerikansk problem? Eller er det grunn til å tro at dette er en kultur fra selskapets side også i andre land? Og hva gjøres for å sikre at dette ikke skjer igjen, annet enn at Equinor selv bedyrer at de har håndtert dette nå?

",Lars Haltbrekken,Sosialistisk Venstreparti,2020-05-20,2020-05-20
1717,2019-2020," Noen vil kanskje si det  er paradoksalt, men det er et ugjendrivelig faktum at den kompetansen  og de flinke folkene som holder norsk olje- og gassnæring i gang,  kanskje er vårt sterkeste kort i omstillingen til et klimavennlig  samfunn.

Det er all grunn til bekymring når koronadepresjonen i økonomien og lave oljepriser truer med å legge et vått teppe over næringen som på mange måter utgjør livsnerven i næringslivet vårt – ja, i hele det norske samfunnet. Det er særlig grunn til å være bekymret for bedrifter og titusenvis av arbeidsplasser i leverandørnæringen – de som fram til nå har bygd understell til oljeplattformer, og som i framtiden skal bygge fundamenter til havvindmøller, plattformer til havbruk og fornyelse av kystflåten.

Samtidig står elektrifisering av sokkelen sentralt for at vi skal nå Norges klimaforpliktelser. Det er et arbeid som vil ha stor betydning for å opprettholde en konkurransedyktig og kompetent leverandørindustri i hele Norge. Viktige arbeidsplasser over hele landet er avhengige av disse prosjektene, og det er med bakgrunn i nettopp den erfaringen vi skal utvikle morgendagens løsninger og bygge opp ny industri innenfor havvind, havbruk, fangst- og lagring av CO2 og grønn skipsfart.

Det er planlagt tre store og flere små elektrifiseringsprosjekter de neste årene fram mot 2022. Det er elektrifisering av Sleipner, Troll og Melkøya. Samlet vil de gi en reduksjon i klimagassutslipp på 8 pst. for næringen. Regjeringens opplegg gir nå trygghet kun for gjennomføring på Sleipner. Elektrifisering av Troll vil bli utsatt fordi opplegget kun gir marginal bedring i prosjektøkonomien. På Melkøya vil det gå med tap. Begge vil dermed bli utsatt med regjeringens opplegg. Tapt blir også muligheten for å redusere norske klimagassutslipp med over én million tonn CO2 årlig.

Mener olje- og energiministeren at en slik utsettelse er forsvarlig i en tid der leverandørindustrien trenger oppdrag og Norge sliter med å klimamålene?

",Ole André Myhrvold,Senterpartiet,2020-05-20,2020-05-20
1718,2019-2020," Mitt spørsmål går til  kunnskaps- og integreringsministeren.

Vi i Norge bruker enorme ressurser på integrering, og vi har alle et felles mål og et felles ønske om at vi skal lykkes med integreringsarbeidet. Men det er vanskelig å si at vi har lyktes med det. Hvis vi ser rundt oss på de landene i Europa som har hatt høy innvandring, har de også hatt tilsvarende store problemer. Vårt naboland har store problemer med kriminalitet, utenforskap, segregering og en lang rekke negative sider. 

Også i Norge har vi store problemer. Vi ser at enkelte innvandrergrupper er sterkt overrepresentert i en rekke negative statistikker – det er lav sysselsetting, det er høye sosialhjelpsutbetalinger, og det er høy kriminalitet blant enkelte grupper. Dette er noe som er kostbart, og som ikke er bærekraftig for framtiden. Hvis vi ser på landet som helhet, står innvandrere for 56 pst. av alle sosialhjelpsutbetalinger. Ser vi på Oslo, står innvandrere for over 70 pst. av alle sosialhjelpsutbetalinger. Slik kan man holde på og ramse opp en lang rekke negative sider som vi dessverre ikke har lyktes med.

Mitt spørsmål til ministeren er: Hva mener statsråden er årsaken til at så mange innvandrere, og kanskje spesielt innvandrerungdom, faller utenfor og blir kriminelle og ikke en del av det norske samfunnet, slik som vi ønsker?

",Jon Engen-Helgheim,Fremskrittspartiet,2020-05-20,2020-05-20
1719,2019-2020," Jeg har et spørsmål til fiskeriministeren.  Både jeg og fiskeriministeren er fra kysten. Vi vet hvor store muligheter  som finnes der, og vi vet – jeg vet det i hvert fall – at kysten  har blitt nedprioritert av denne regjeringen, som ministeren nå  er en del av. Det er nå en sjeldent stor usikkerhet langs kysten,  noe det kontinuerlig har vært siden Per Sandberg var fiskeriminister.  Nå er vi kommet til fiskeriminister nummer fem. 

Fiskerinæringen er en av våre mest tradisjonsrike næringer, men også en av våre viktigste næringer, som gir Norge store inntekter. Det er en næring som er vant til mye usikkerhet: Hvor mye fisk er det å fiske? Hvordan blir været? Hvordan er markedet, osv.? Men det de burde slippe, er røff sjø og usikkerhet fra regjering og storting. 

For to uker siden behandlet Stortinget en av de viktigste sakene for norsk fiskerinæring på lang tid: kvotemeldingen. Den handler om hvem som skal få fiske, hvordan og hvor – selve rammeverket for en av Norges viktigste næringer. I lag med store deler av kysten og opposisjonen har Arbeiderpartiet over tid krevd at man venter med å ferdigbehandle den saken til Riksrevisjonen hadde lagt fram sin rapport om nettopp kvotesystemet. Det nektet regjeringspartiene å gjøre, på tross av at kritikken fra Riksrevisjonen var krass, og vi vet at hastverk er lastverk.

Under behandlingen la regjeringspartiene fram et forslag om at konsekvensene av behandlingen i Stortinget måtte konsekvensutredes etter behandlingen i Stortinget – med andre ord tidenes mageplask på målstreken. Det omtales som absurd. I dag vet ingen hva som skjer, og det er et sterkt behov for avklaringer. Derfor lurer jeg på:

Hva er det som nå skal konsekvensutredes? Ministeren har ikke kunnet svare på dette tidligere – ikke til media, ikke til Stortinget. Men jeg håper nå å kunne bruke tiden på å avklare dette.

",Cecilie Myrseth,Arbeiderpartiet,2020-05-20,2020-05-20
1720,2019-2020,"Per i dag er det kun to av Hurtigruten sine skip som er i drift, noe som innebærer et svært begrenset tilbud for folk, reiseliv og annet næringsliv. Dette har særskilt store konsekvenser i Nord-Norge, der avstandene er store og andre alternativer for transport pr. nå er svært begrenset.  
Vil statsråden sikre en modell for risikoavlastning for å kunne sette flere skip i drift igjen fra 15. juni, i tråd med Hurtigrutens innspill?",Sigbjørn Gjelsvik,Senterpartiet,2020-05-20,2020-05-27
1721,2019-2020,"Norske stiftelser som ikke er skattepliktige mottar ingen krisestøtte fra staten. Mange av dem har løpende faste utgifter og ansatte. For ridesentre som er stiftelser begynner pengene å ta slutt etter to måneder helt uten inntekt. Noen melder at de ser behov for å selge dyra fordi det hverken er penger til stell eller fôr. 
Når kommer en ordning på plass for de norske stiftelsene, som ikke er skattepliktige som Stortinget har pålagt regjeringen å levere?",Nils Kristen Sandtrøen,Arbeiderpartiet,2020-05-20,2020-05-27
1722,2019-2020,"Etter at skolene åpnet opp igjen for alle har det vært stor uro rundt at elevenes tilstedeværelse på skolen har variert kraftig fra skole til skole. Vi er sikkert enige om at den digitale revolusjonen´i norske skoler var formidabel og mange, meg inkludert, er imponert over hvordan lærere taklet overgangen. Til tross for dette er vi nok enige om at læring skjer best på skolen.
Hvordan vil statsråden sørge for at skolene får mulighet til å ta undervisningen tilbake til klasserommet og hvordan vil statsråden involvere sektoren?",Mona Fagerås,Sosialistisk Venstreparti,2020-05-20,2020-05-27
1723,2019-2020,"NVE har beregnet risikoen for vårflom med alvorlige skader til å være 95 pst. i Nord-Norge. Eksempelvis gikk det et omfattende skred ved Drevja i Vefsn på Helgeland som NVE anslår til 100 x 150 meter og seks meter dypt. 
Hva gjør regjeringa for å sikre beredskapen i denne alvorlige situasjonen?",Siv Mossleth,Senterpartiet,2020-05-20,2020-05-27
1724,2019-2020,"Klimaendringer har store konsekvenser. På Voss har nedbøren økt med 10 pst. de siste ti årene, og det er forventet en økning på 40 pst. NVE har beregnet flomsikring av Vossovassdraget til 1,5 mrd. kroner. Det har vært krevende å få NVE til å stille opp på mindre strakstiltak som kan ha stor effekt.
Hvordan vil statsråden sørge for at NVE har nok ressurser og et regelverk som gjør at de kan støtte flomutsatte områder som Voss med fagkompetanse og ubyråkratisk økonomisk støtte til effektive forebyggende tiltak?",Ruth Grung,Arbeiderpartiet,2020-05-20,2020-05-27
1725,2019-2020,"Straffeloven slår fast at ingen skal sone under et strengere regime enn nødvendig. På Vestlandet finnes ingen åpne soningstilbud for kvinner. Dette fører til at flere av disse kvinnene nå soner under et strengere regime enn nødvendig. 
Hvilke tiltak vil statsråden gjøre for å sørge for at loven gjelder også for kvinner på Vestlandet?",Maria Aasen-Svensrud,Arbeiderpartiet,2020-05-20,2020-05-27
1726,2019-2020,"Mye snø i fjellet og gradvis varmere vær gjør at NVE har varslet at det er fare for stor vårflom, blant annet er det 95 pst. sannsynlighet for stor vårflom i Nord-Norge. Vi vet at gode forberedelser er viktig for å unngå store skader når vårflommen kommer. Nå haster det med forebyggende tiltak, hvis det skal ha en effekt. 15. mai varslet olje- og energiministeren at det var bevilget 100 mill. kroner til forebyggende tiltak i kommunene. 
Hvordan skal disse pengene fordeles, og rekker de å bli fordelt før vårflommen setter inn?",Bengt Fasteraune,Senterpartiet,2020-05-20,2020-05-27
1727,2019-2020,"Flertallet av landene i Europa har logopeder som er autorisert, men ikke Norge. Flertallet av EU-landene autoriserer logopeder for å styrke pasient- og brukersikkerheten. 
Hvordan gjennomføres kontroll og kvalitetssikring av logopedtilbudet i Norge, og hvilke muligheter har brukere til å klage på tjenester gitt av kommunale og private logopeder?",Nicholas Wilkinson,Sosialistisk Venstreparti,2020-05-20,2020-05-27
1728,2019-2020,"I Trøndelag er det denne våren rekordstore snømengder i fjellet. I Tydal og Namsskogan har man ikke hatt så store snømengder i mai siden målingene startet på 1950-tallet. NVE ser det som 90 pst. sannsynlig at det vil bli flom i fylket. Det er 35 pst. risiko for en ekstrem flomsituasjon som kan gi omfattende skader på boliger og infrastruktur. Gjennom krisepakken sørget Stortinget for at regjeringen fikk tildelt 100 mill. kroner til arbeidet mot flom. 
Hvor mye av disse midlene vil regjeringen gi til tiltak i Trøndelag?",Marit Arnstad,Senterpartiet,2020-05-20,2020-05-27
1729,2019-2020,"Det er stor uro fleire stader i landet på grunn av ekstremt store snømengder og lite snøsmelting og fleire stader har det over fleire år no vore ei oppbygging i elveleie av grus og lausmasse. Dette gjeld både side- og hovudvassdrag. Det kommunar og grunneigarar møter når dei vil gjere tiltak er mangel på midlar, men minst like utfordrande eit oppdelt ansvar og eit regel- og lovverk som det er vanskeleg å nå gjennom i og få oversikt over. 
Vil statsråden ta initiativ til å forenkle og rydde i dette?",Aud Hove,Senterpartiet,2020-05-20,2020-05-27
1730,2019-2020,"Fiskeribedrifter på Værøy melder om at de må kjempe om å få timebooking hos politiet i Bodø for å registrere EØS-borgere som skal arbeide i bedriften. Det kan ta flere uker før disse arbeiderne får time og dette går igjen ut over både bedriftene og de ansatte. 
Vil statsråden se på muligheten for å forenkle denne prosessen slik at fiskerinæringen og de ansatte ikke må vente unødvendig i flere uker før de kan bidra til verdiskapningen langs kysten?",Siv Mossleth,Senterpartiet,2020-05-14,2020-05-20
1731,2019-2020,"Politiets medarbeiderundersøkelse publisert 11. mai viser at jobbtilfredsheten går ned i Innlandet politidistrikt. Samtidig vet vi at Innlandet politidistrikt, ifølge politimester Johan Brekke, må kutte 50 millioner kroner i årets budsjett. Politidistriktet hadde per 31. mars 10 færre politiårsverk enn ved utgangen av 2018.
Ser statsråden at regjeringens struping av politidistriktenes økonomi fører til nedgang i de ansattes jobbtilfredshet?",Bengt Fasteraune,Senterpartiet,2020-05-14,2020-05-20
1732,2019-2020,"""Nærpolitireformen sikrer et operativt, synlig og tilgjengelig politi, som vil være der folk er,"" sa daværende justisminister Anders Anundsen i februar 2015. DFØs statusrapport viser at dette ikke har skjedd. Ifølge SSB har det i perioden 2016–2019 foregått en massiv sentralisering av politifolk med om lag 1 700 flere stillinger ved politidistriktenes hovedseter og færre politifolk i nesten halvparten av landets kommuner. 
Er regjeringen klar over at det bor folk andre steder enn på de 12 hovedsetene for politidistriktene?",Sandra Borch,Senterpartiet,2020-05-14,2020-05-20
1733,2019-2020,"Stortinget har siden mars vedtatt omfattende og kraftfulle økonomiske krisetiltak. Men en rekke kriserammede virksomheter i hele Norge har så langt i liten grad fått økonomisk hjelp gjennom regjeringens oppfølging av de ordninger som er etablert. Dette gjelder bl.a. mange små bedrifter, bedrifter med store sesongvariasjoner, virksomheter med faste kostnader som følge av myndighetsbestemte krav, stiftelser og andre virksomheter som ikke er skattepliktige og mange flere. 
Hvilke nye tiltak vil regjeringen komme med for å sikre disse?",Sigbjørn Gjelsvik,Senterpartiet,2020-05-14,2020-05-20
1734,2019-2020,"Regjeringen har vist at de er glad i midlertidige ansettelser, også i justissektoren og politiet. Ifølge Politiforum sto 561 uteksaminerte politifolk uten jobb i etaten 31. mars. Justisministeren sa i mars at politiet får 400 midlertidige stillinger med følgende begrunnelse: ""I en svært vanskelig tid, må politiet ha mannskapene de trenger for å sikre trygghet, lov og orden i Norge. Derfor styrker vi beredskapen i Norge med inntil 400 politifolk.""
Er dette en innrømmelse av at grunnberedskapen i politiet ikke er god nok?",Emilie Mehl,Senterpartiet,2020-05-14,2020-05-20
1735,2019-2020,"Frivillighet Norge melder om at frivillige lag og organisasjoner er bekymret for om lokalleddene har nok økonomiske muskler til å klare seg igjennom krisen. Kravet om minimumsbeløp på 25 000 kroner i tap for å delta i arrangementstøtteordningen fører til at mange ikke kan benytte seg av den eneste støtteordningen som er tilgjengelig for frivilligheten. Det gjelder selv om ordningen nå er utvidet med flere typer inntektsbortfall. 
Når statsråden vet hvilke konsekvenser det får, hvorfor opprettholdes kravet om et minimumsbeløp på 25 000 kroner?",Åslaug Sem-Jacobsen,Senterpartiet,2020-05-14,2020-05-20
1736,2019-2020,"DFØ la 5. mai frem sin fjerde statusrapport om ""nærpolitireformen"". DFØ viser til statistiske data og slår fast at det har skjedd og skjer en sentralisering av politiressursene. 
Er det nå kun regjeringen som ennå ikke har tatt inn over seg at den såkalte ""nærpolitireformen"" er tidenes sentraliseringsreform av norsk politi?",Trygve Slagsvold Vedum,Senterpartiet,2020-05-14,2020-05-20
1737,2019-2020,"Utbetalingene av lønnskompensasjon for dag 3-20 av permitteringsperioden er helt i det blå, meldte Nav denne uka. 
Kan statsråden gjøre rede for hvilke initiativ statsråden har tatt for å få effektuert dette stortingsvedtaket, og når vil disse pengene blir utbetalt?",Per Olaf Lundteigen,Senterpartiet,2020-05-14,2020-05-20
1738,2019-2020,"Kvifor meiner statsråden at ein, i 2020 og 2021, skal gå vekk frå ei fordeling der kommunane og fylkeskommunane får 80 pst. av inntektene frå sal av ny produksjonskapasitet i lakseoppdrett?",Geir Pollestad,Senterpartiet,2020-05-14,2020-05-20
1739,2019-2020,"I dag er det ca. 390 000 arbeidstakere som er registrert helt eller delvis arbeidsledige og det er ca. 4 200 lærlinger som står i fare for  ikke å få fullført sin yrkesutdanning med fag- eller svennebrev. Arbeiderpartiet er svært bekymret for lærlinger som nå er permitterte og som i dag ikke vet om de får fullført utdanningen. Allerede fra høsten vil nye elever ha behov for lærlingeplasser. 
Hvorfor har ikke statsråden lagt frem konkrete endringer for å sikre lærlinger flyt i utdanningsløpet i revidert nasjonalbudsjett for Stortinget i henhold til Stortingets vedtak nr. 460?",Jorodd Asphjell,Arbeiderpartiet,2020-05-14,2020-05-20
1740,2019-2020,"NRKs sak ""Avslørt av mobilen"" viser hvordan posisjonsdata fra våre mobiler selges videre til såkalte ""dataforhandlere"" uten at vi vet om det. Forbrukerrådet tok opp problemstillingen i rapporten ""Out of Control"", der de viste hvordan aktører systematisk overvåker forbrukernes appbruk og sprer personopplysninger ukontrollert. I forbrukermeldingen var et tiltak nettopp å styrke personvernet. 
Hvilke konkrete initiativ har statsråden tatt overfor justis- og beredskapsministeren og distrikts- og digitaliseringsministeren for å styrke forbrukernes personvern?",Kari Henriksen,Arbeiderpartiet,2020-05-13,2020-05-20
1741,2019-2020,"I NRK sin sak ""Avslørt av mobilen"" kom det fram at posisjonsdata fra våre mobiler selges til såkalte ""dataforhandlere"" uten at vi vet om dette. Selskapene sier at dataene er anonyme, men som NRK sin sak viser, var det enkelt å finne ut hvem dataene tilhørte.
Hvordan vil statsråden ta dette opp i den varsla stortingsmeldinga om datadrevet innovasjon, og er det aktuelt å gi incentiver til selskaper som fremmer personvernvennlige løsninger?",Maria Aasen-Svensrud,Arbeiderpartiet,2020-05-13,2020-05-20
1742,2019-2020,"Koronaoverlevere som har ligget på intensivavdeling, kan få betydelige helsemessige utfordringer. Fagfolk har advart om at vårt eksisterende rehabiliteringstilbud ikke er godt nok til å håndtere dette.
Hvilke tiltak har regjeringen iverksatt for å sikre at denne pasientgruppen får rask tilgang på god opptrening, og hvordan mener statsråden regjeringen har lagt til rette for slik rehabilitering i sitt forslag til revidert nasjonalbudsjett?",Tellef Inge Mørland,Arbeiderpartiet,2020-05-13,2020-05-20
1743,2019-2020,"I 2018 blei EUs personvernforordning gjennomført i norsk lov. For at denne styrkinga av personvernet skal bli ein realitet er me avhengige av god og effektiv handheving av regelverket. NRK-avsløringa ""Avslørt av mobilen"", viser at posisjonsdata blir selde i stor skala.
Kva har statsråden aktivt gjort for å følgje opp og handheve personvernregelverket, og kva for plan har statsråden for å styrke personvernet vårt i møte med ein industri som vil profittere på våre personopplysningar og vårt privatliv?",Lene Vågslid,Arbeiderpartiet,2020-05-13,2020-05-20
1744,2019-2020," Svært mange virksomheter  blør nå som følge av krisen, men de fleste får også, på grunn av  myndighetenes krisepakker, god hjelp til å holde arbeidsplasser  og hjulene i gang. Men de som ikke har inntjening som formål, de  som ikke er skattepliktige, f.eks. organisasjoner, stiftelser, frivillighet  og ideelle aktører som driver viktige tjenester for det offentlige,  men som samtidig ikke har fått inntektstap som følge av avlyste  arrangementer eller manglende kakelotteri – eksempler på sånne virksomheter er  alle attføringsbedriftene våre, viktige organisasjoner som Kreftforeningen,  4H, speiderne, ANSA, alle folkehøyskolene våre, ja i det hele tatt  lag og foreninger over hele Norge og i tillegg bruktbutikkene våre  –  de faller utenom alle krisepakkene. 

Stortinget ba derfor regjeringen komme tilbake med en løsning for disse, men vi kunne i går skuffet konstatere at de fortsatt står uten løsning. Når vi samtidig vet at store taxfreekjeder som tar ut utbytte i Tyskland, eller veskebutikker i Akersgata som selger luksusvarer, mottar titalls millioner i statlig støtte gjennom krisen, er det absurd at ikke regjeringen klarer å følge opp Stortingets marsjordre om også å la bruktbutikkene våre, Kreftforeningen, 4H, attføringsbedriftene, ja alle de frivillige som land og strand rundt står på for å gjøre noe for andre, få ta del i krisepakkene. Hvorfor har ikke regjeringen fulgt opp Stortingets vedtak om også å la disse få krisehjelp?

",Anette Trettebergstuen,Arbeiderpartiet,2020-05-13,2020-05-13
1745,2019-2020," I gårsdagens budsjett så vi  ikke bare mangelen på et kraftfullt program for å få folk i arbeid  og for å sikre velferden, det vi trenger i en uvanlig situasjon,  vi så også spor av regjeringens vanlige usosiale politikk. For det  første at regjeringens kutt i støtteordning for barnebriller vil  gi en innsparing på 160 mill. kr i år, langt mer enn anslått, for  det andre at når barnetrygden ikke justeres opp til det som er riktig  nivå, sparer regjeringen 209 mill. kr der. Og fordi grunnbeløpet  sakker akterut, synker bevilgningene til alderspensjonister med  hele 3 940 mill. kr. 

I den helt andre enden av skalaen enn smålige innsparinger på barn og eldre kommer altså ordningen for bedriftene, hvor det er bevilget 50 mrd. kr. Rødt er for krisepakker som sikrer arbeidsplasser, men de må være treffsikre. Et enstemmig storting slo fast at vi forventet at utbetalt støtte «ikke skal bidra til utbytte utover ordinær lønn og skatt, og at det er viktig at utleiere ikke benytter seg av at leietakere får støtte til ikke selv å bidra gjennom redusert leie». 

Så har det kommet flere eksempler på det motsatte i ettertid av vedtaket. Vi vet at vi vedtok ordningen på rekordtid, for det hastet å komme i gang. Både Stortinget og regjeringen hadde som forutsetning at det skulle vurderes justeringer etter den første utbetalingen. Fredag åpner altså andre søknadsrunde. 

Har regjeringen vurdert justeringer i ordningen for å sikre at Stortingets forutsetninger om både utbytte og husleie blir oppfylt i tiden framover?

",Bjørnar Moxnes,Rødt,2020-05-13,2020-05-13
1746,2019-2020," Under koronakrisen har nordmenn  holdt sammen i en dugnad for å beskytte de mest sårbare. Vi har  snudd hverdagen på hodet, og det har kostet flere hundre milliarder  kroner. Men vi har gjort det fordi det trengs, for når vi mennesker  vet hva som er viktigst, er vi stort sett sånn rigget at vi har  lyst til å bidra – også når det krever store endringer i hverdagen  vår.

De siste ukene har statsministeren og regjeringen vist handlekraft, tatt ledelse og fokusert på det som er det aller viktigste. En ny undersøkelse fra Opinion ser på nordmenns vilje til egen endring og forventninger til politikerne i koronakrisen, og sammenligner det med den samme viljen til endring og forventninger til politikerne til håndtering av en annen stor trussel mot liv, helse og velferd, nemlig klimakrisen. Resultatet er slående: Én av tre nordmenn mener at politikerne må være like handlekraftige i møte med klimakrisen som de har vært gjennom koronakrisen – dette på tross av at vi i det siste har hatt de mest inngripende tiltakene i fredstid. Og ikke minst: Både denne undersøkelsen og flere tidligere undersøkelser har vist veldig tydelig at flertallet av nordmenn ønsker at politikerne skal hjelpe dem med å ta klimavennlige valg.

Til sammen gir dette statsministeren stort rom til å ta lederskap, også i møte med klimaendringene, som vi vet truer framtiden til barna våre. Er statsministeren klar til å vise samme handlekraft i håndteringen av klimakrisen som hun har vist i håndteringen av koronakrisen?

",Une Bastholm,Miljøpartiet De Grønne,2020-05-13,2020-05-13
1747,2019-2020," Økonomiske kriser har en  lei tendens til å føre til en eksplosjon i sosial ulikhet. Derfor  blir det en hovedoppgave for oss alle sammen å bygge opp igjen norsk  økonomi på en måte som holder ulikheten i makt og rikdom nede.

Så har statsministeren iblant vært kjent som Jern-Erna – i mediene i hvert fall. Det har handlet om flyktningpolitikk, det har også handlet om måten hun som statsminister har møtt folk på, folk på arbeidsavklaringspenger, uføre forsørgere, kronikere som har fått økt egenandel og andre som har blitt rammet av de usosiale kuttene til denne regjeringen. Men statsministeren har også en myk side, og Myke-Erna er den statsministeren som møter de rikeste og mektigste i vårt samfunn med store skatteletter og null krav. 

I den forbindelse vil jeg gjerne stille noen spørsmål om oljeskattepakken. For regjeringens forslag om skattepakke til oljeselskapene er jo enda et eksempel på dette. Den mangler konkrete initiativer som kan gi industrien nye oppgaver og sikre arbeidsplasser, men det er sannsynlig at den vil føre til økt utbytte for aksjonærene. Det er en reell risiko for at penger som frigjøres, vil gå rett til utbytte. De store internasjonale selskapene som opererer på norsk sokkel, har ikke planer om å droppe utbytteutbetalinger på tross av krisen. Det gjelder Equinor, Shell, Lundin, Aker BP – alle selskaper hvor det er meldt at hovedselskapet kommer til å betale ut til aksjonærene sine.

Da er mitt spørsmål: Hvordan kan vi være sikre på at den risikoen staten tar ved å utsette skatten, ikke først og fremst bidrar til å finansiere oljeselskapenes utbytte til internasjonale investorer?

",Audun Lysbakken,Sosialistisk Venstreparti,2020-05-13,2020-05-13
1748,2019-2020," Arbeidsledigheten  i Norge er skremmende høy, og den må ned. Familier og bedrifter  i hele Norge er usikre på egen framtid, på egen økonomi. Vi kan  alle bidra: Regjeringen kan bidra, Stortinget kan bidra, hver enkelt  av oss kan bidra. For alle – uansett hvilken rolle vi har – kan bidra  til å redde arbeidsplasser i Norge ved å kjøpe norsk, og vi bør  handle lokalt. Gjennom å kjøpe norsk og handle lokalt sikrer vi  lokale arbeidsplasser og norsk industri. Står du i valget mellom  å kjøpe en norsk eller en utenlandsk ost, bør du kjøpe norsk. Da  sikrer du arbeidsplasser i næringsmiddelindustrien. Står du i valget –  at du må bytte ut lenestolen din fordi den begynner å bli litt sliten  – mellom å kjøpe en norsk lenestol fra Sunnmøre eller kjøpe en utenlandsk  en, bør du kjøpe en norsk en fra Sunnmøre, og sikre arbeidsplasser,  sikre verdiskaping, sikre aktivitet. Når du skal kjøpe sko og klær,  så er det kanskje litt vanskelig å få tak i norsk, men du står i  valget mellom å kjøpe klær og sko på den lokale butikken, eller  å kjøpe det på Amazon eller i en nettbutikk, der du skaper arbeidsplasser  i utlandet. Da bør du kjøpe sko og klær på den lokale nærbutikken  og gjennom det sikre arbeidsplasser i ditt nærmiljø. Og på 17. mai  kan du kjøpe norsk is i stedet for utenlandsk is, kjøpe norsk godteri  i stedet for utenlandsk godteri, kjøpe norsk mat – for å skape arbeidsplasser  og skape verdiskaping. Dette er en positiv og hyggelig dugnad vi  alle kan være med på: å kjøpe norsk, kjøpe lokalt, skape arbeidsplasser,  skape verdiskaping. 

Da er mitt spørsmål til statsminister Erna Solberg: Vil statsministeren oppfordre det norske folk til å handle norsk og gjennom det sikre arbeidsplasser?

",Trygve Slagsvold Vedum,Senterpartiet,2020-05-13,2020-05-13
1749,2019-2020," Nedstengingen av samfunnet for  å begrense smitte av korona har hatt mange tragiske utfall. Mange  har blitt overlatt til seg selv, og sårt tiltrengt hjelp har uteblitt. 

TV2 fortalte om Geir på 77 år, som er både døv og blind og avhengig av tolkeledsager for å kommunisere og gjøre helt hverdagslige, nødvendige ting. Han ble sittende i dagevis uten noen informasjon om hvorfor ingen kom for å hjelpe. Det skal ha blitt sendt SMS, og det har blitt lagt ut informasjon på Navs hjemmeside, men det hjelper veldig lite for en mann som er både døv og blind.

Monica på 49 år er avhengig av assistent for å gå på toalettet, kle av og på seg, komme seg opp om morgenen og få i seg mat. Assistentene uteble. Familien måtte overta jobben, og igjen gikk det ut over deres jobber. Svaret fra kommunen var at familien kunne få omsorgsstønad, men da ville det gå ut over vedtaket om brukerstyrt personlig assistent.

I VG kunne vi i går lese om et eldre ektepar som begge døde av korona. Mannen ble lagt inn, kona ble overlatt til seg selv uten tilsyn til tross for at hun hadde symptomer. Ingen sjekket helsetilstanden hennes i denne fasen.

 Med andre ord: Vi hører mange hjerteskjærende historier om totalt uverdige forhold for folk som er i en svært sårbar situasjon. 

Da er det naturlig for meg å stille statsministeren følgende spørsmål: Hva gjør statsministeren og regjeringen nå for raskt å følge opp andre mennesker som trenger hjelp i en situasjon da samfunnet vårt fortsatt ikke er fullt ut åpnet?

",Siv Jensen,Fremskrittspartiet,2020-05-13,2020-05-13
1750,2019-2020," La meg først si at det er  godt å se statsministeren tilbake i spørretimen. Sist gang var 11. mars,  dagen før Norge stengte ned. Den gangen handlet det om kontroll  med smitten, om fly som landet på Torp med passasjerer fra Nord-Italia,  og om enkeltkommuner som begynte å ta barn ut av skoler og barnehager. 

Det har vært to måneder som skriver seg inn i historien. Hvordan den historien vil se ut, må vi vente med å oppsummere, men jeg vil anerkjenne statsministerens tydelige lederskap fra 12. mars og utover, Stortingets evne til å fatte omfattende vedtak og også forbedre pakker, gjøre dem mer rettferdige ved behandling her, og ikke minst, det norske folks evne og vilje til å følge folkehelseråd, noen av dem svært inngripende. Da tenker jeg mest på dem som opplevde å miste arbeidet, og på våre barn og unge som ikke har fått sine normale tilbud som de har krav på. 

Hovedutfordringen nå er dobbel: hindre at smitte igjen brer om seg – vi må leve med dette i kanskje opptil to år – og på den andre siden få hjulene i gang. Også her er utfordringen todelt: hvordan vi får folk tilbake i jobb, og hvordan vi hindrer at de som er i jobb, kan komme til å miste den. Ikke noe er viktigere. 390 000 er meldt utenfor arbeidsmarkedet, som arbeidssøkende og permitterte. Hovedoppgaven for politikken, i Stortinget og i fylker og kommuner, er å få folk tilbake i jobb. Men er det regjeringens prioritet? Spørsmålet melder seg når vi ser innretningen på det reviderte budsjettet, oppsummert ved det arbeidsministeren sa i går tidlig:

Ja, vi vet lite om det, men vi har ikke mye tid. Det å få veldig mange tilbake på jobb har lite for seg – ville statsministeren brukt akkurat de ordene?

",Jonas Gahr Støre,Arbeiderpartiet,2020-05-13,2020-05-13
1751,2019-2020,"Særlig i Oslo har det i den siste tida vært en del urovekkende hendelser i ungdomskriminelle miljøer, og i det hele har det i de senere årene vært en bekymringsfull økning i barne- og ungdomskriminaliteten. Regjeringen har i lang tid lovt at den arbeider med flere tiltak som kan motvirke dette: 1. Ny handlingsplan mot barne- og ungdomskriminalitet. 2. Forbud mot machete. 3. Nye bestemmelser for å nedlegge oppholdsforbud. 4. Forbud mot å delta i og rekruttere til kriminelle gjenger. 
Når planlegger statsråden at disse tiltakene vil bli avklart i regjeringen og framlagt for Stortinget?",Jan Bøhler,Arbeiderpartiet,2020-05-07,2020-05-13
1752,2019-2020,"Dei fleste dødsfalla som følgje av koronaviruset har skjedd på sjukeheimar, og på Metodisthjemmet i Bergen har 16 av 46 bebuarar døydd av sjukdomen. Fylkeslegen har konkludert med forsvarleg drift, men at gamle bygningar, mange tilsette i karantene og dårleg testkapasitet blei avgjerande for situasjonen, og at pandemiplanen på sjukeheimen var utilstrekkeleg. Regjeringa har varsla ei tiltakspakke på 400 mill. kroner for sårbare born og unge.
Vil statsråden sikre ei tiltakspakke for å styrke det kommunale smittevernarbeidet og verne sårbare eldre?",Kjersti Toppe,Senterpartiet,2020-05-07,2020-05-13
1753,2019-2020,"Beitekrisa er en stor belastning for reinen i Nordland i år. Men gjennom mange år har kalvetapet i fylket vært på ca. 60 pst. hvert eneste år. Rovvilt gjør at reinen bruker mer energi og, trekker vekk fra fôringsplasser, eller de få områdene hvor det er beiter. Dette fører til at en næring med store problemer blir ekstra utsatt for rovviltets herjinger i år, fordi rovviltforstyrrelser kan være like dødelig som direkte tap til rovvilt.
Hvordan bidrar statsråden til at ekstraordinære fellingstillatelser gis i slike situasjoner?",Siv Mossleth,Senterpartiet,2020-05-07,2020-05-13
1754,2019-2020," De siste årene har rundt  800 lam og sau blitt drept på beite av rovdyr, hovedsakelig ulv,  i Nord-Østerdalen. Nord-Østerdalen er som kjent et beiteprioritert  område. Nå går årets lisensjakt snart mot slutten. Status i dag  for fylkene Hedmark, Oslo, Akershus og Østfold, hvor det skal felles tolv  dyr, er at bare halvparten av ulvene er felt. I Oppland har jegere  skutt to av en kvote på fem ulv. Totalt er det gitt tillatelse til  17 ulv utenfor ulvesonen i disse områdene. Statens naturoppsyn innrømmer  at det blir vanskelig å fylle kvoten når snøen forsvinner og jegerne ikke  lenger kan dra nytte av sporsnø. Det tror jeg vi alle skjønner. 

Det er noe riv ruskende galt med ulveforvaltningen og rovdyrpolitikken når en ikke klarer å komme innenfor de bestandstall som Stortinget har fastsatt. I året som gikk, ble det registrert seks ynglinger i helnorske revir, mot en målsetting på tre. Når det tillates så tett ulvebestand i ulvesonen, blir det flere ulver utenfor, som i beiteprioriterte områder.

Vi ser alle hva dette innebærer. Vi står overfor en sommer med store tap av beitedyr som følge av en feilslått rovdyrpolitikk, dyr som vil gjennomgå store lidelser som følge av ulvens og rovdyrenes herjinger, og bønder som vil oppleve livsgrunnlaget truet og ikke minst påføres store psykiske belastninger når man skal ut og sanke dyr.

Når vi nå går inn i en sommer der halvparten av ulvene som skulle vært tatt ut, ikke er tatt ut, trenger man ikke være klarsynt for å se hvordan denne sommeren blir. Har statsråd Rotevatn i det hele tatt tenkt over problemstillingen? Og i så fall: Hva er statsrådens plan og svar til de bøndene som nå står overfor denne katastrofen? Føler statsråden noen form for ubehag ved denne situasjonen, eller er dette i tråd med hvordan statsråden mener at det skal være?

",Ole André Myhrvold,Senterpartiet,2020-05-06,2020-05-06
1755,2019-2020," Den 8. mai skal vi feire  at det er 75 år siden frigjøringen av Norge, og vi skal ære våre  veteraner, 100 000 norske kvinner og menn som har deltatt i operasjoner  i 40 ulike land. 

Etter som våpensystemene blir stadig mer avansert, er et godt forsvar helt avhengig av at vi tar vare på personellet vårt, de som jobber for Forsvaret. Vi har jo fått en langtidsplan nå, og det har vært flere spørsmål i salen der forsvarsministeren har sagt at det har vært vranglesning og feillesning av planen. Det som er faktum, er at vi for første gang siden vi begynte med langtidsplanlegging i 1990, har fått en åtteårsplan, ikke en fireårsplan. Det sier forsvarsministeren er fordi han vil tenke langsiktig. Men det kan da ikke være så veldig vanskelig å ansette flere nå. Ifølge den forsvarsplanen vi har fått, skal det ansettes 500 den neste fireårsperioden, 2 200 kommer senere. Forsvarssjefen er veldig klar i sin dom. Han sier at volumet på personell er for lavt, og at den operative evnen til å løse Forsvarets oppgaver samlet sett er mindre god. 

Hvorfor trenger egentlig forsvarsministeren åtte år på å ansette om lag 3 000 ekstra i Forsvaret? Hvorfor kan vi ikke begynne med den jobben nå? Det trengs da ikke planlegging for det. Det som trengs, er at forsvarsministeren må få gjennomslag i denne regjeringa. Det at han har lagt fram denne åtteårsplanen, viser helt tydelig at han må skyve på målene i stedet for å handle nå.

",Anniken Huitfeldt,Arbeiderpartiet,2020-05-06,2020-05-06
1756,2019-2020," Mitt spørsmål går til klima-  og miljøministeren.

Iskanten, eller iskantsonen, er det vi kaller et særlig verdifullt og sårbart område. Her skapes det helt spesielle forhold som sørger for at det blomstrer plankton og alger. Dette er igjen mat for fisk, som igjen er mat for de store sjøpattedyrene. Fisk og fugler kommer hit for å beite, og det er et avgjørende økosystem som sørger for liv i Barentshavet – og liv til den fisken vi spiser.

Iskantsonen er en fysisk sone som beveger seg med isen gjennom året. Den er målbar, og den er noe fagmiljøene som forsker på dette, kan definere, som Polarinstituttet og Havforskningsinstituttet har gjort. Spørsmålet om hvor iskantsonen går, er miljøvitenskap. Det er ikke politikk. Det er som spørsmålet om tyngdekraften eller det faktum at jorda er rund. Det er vitenskap. Det er noen år siden det var et politisk spørsmål hvorvidt jorda var rund eller ikke.

Mitt spørsmål til statsråden er da: Hvorfor har ikke regjeringen hørt på de relevante fagmiljøene og satt grensen for iskantsonen der den faktisk går, men i stedet laget seg en helt egen grense for hvor den går? Statsråden må også gjerne svare på om det er andre fysiske og naturmessige grenser regjeringen har lyst til å definere selv.

",Lars Haltbrekken,Sosialistisk Venstreparti,2020-05-06,2020-05-06
1757,2019-2020," Mitt spørsmål går til  forsvarsministeren.

I sitt framlegg til langtidsplan for Forsvaret skriv regjeringa:

Etter å ha lese langtidsplanen som er lagd fram, kan ein spørje seg om regjeringa trur på det dei sjølv har skrive. I detalj skriv regjeringa om korleis den sikkerheitspolitiske situasjonen i våre nærområde er kraftig forverra sidan førre langtidsplan vart lagd fram, i 2016. Men kva er svaret? Jo, svaret er å utsetje heilt grunnleggjande nødvendig kapasitetsauke i Forsvaret til etter 2024. 

Med regjeringas plan vert Forsvaret sett på eit kvileskjær dei neste fire åra. Det som skal gjerast, er anten alt vedteke, eller det skal vedtakast etter 2024. Føreslåtte løyvingar i første fireårsperiode er reelt langt, langt unna det som var forsvarssjefen sitt minst ambisiøse alternativ til forsvarsministeren – alternativ D, som knapt ville dekkje kostnader til å fase inn dagens plan. Slik Senterpartiet ser det, må planen anten sendast tilbake til regjeringa med omattleksa om å kome med ein plan for første fireårsperiode som er ambisiøs, og som møter dei utfordringane me har, eller – det andre alternativet – at Stortinget tek styring og ansvar og fyller planen med innhald som svarer til dagens sikkerheitspolitiske utfordringar, noko me ser at regjeringa ikkje kan. 

Korleis kan ministeren forsvare å levere ein langtidsplan til Stortinget som ikkje på nokon måte svarer på dei trugsmåla som Noreg har i dag, som me står overfor her og no?

",Liv Signe Navarsete,Senterpartiet,2020-05-06,2020-05-06
1758,2019-2020," Hovudspørsmålet mitt går  til klima- og miljøministeren:

Framstegspartiet er oppteke av iskanten fordi vi vil tryggje tusenvis av arbeidsplassar i oljeindustrien. Vi vil leggje grunnlaget for framtidig velferd, og vi vil skape nye lønsame bedrifter.

Når regjeringa no la fram forslag til forvaltningsplan og definisjon av ny iskantsone, feira Venstre det som er oppgitt å vere gjennomslaget deira for å innskrenke desse moglegheitene til ein lønsam olje- og gassproduksjon i nord. Statsråden sa sjølv på pressekonferansen til regjeringa, på spørsmål om kor langt sør ho går i forhold til den gamle iskantsona, at ho går 134 km sør for den på det meste og ca. 49 km lenger sør ved Bjørnøya.

Stortinget vedtok i 2011 ein definisjon av iskanten etter forslag frå dåverande regjering. Samanlikna med dette er spørsmålet korleis dagens forslag frå regjeringa ser ut. For å finne ut det kan vi for eksempel sjå på kva olje- og energiministeren svarar når departementet får spørsmål om det: Denne iskantsona, med andre ord forslaget frå regjeringa, ligg stadvis nord og stadvis sør for iskanten, slik det vart lagt fram i Meld. St. 10 for 20102011.

Spørsmålet er difor veldig enkelt: Kan statsråden bekrefte det som olje- og energiministeren seier, at iskantsona med den nye definisjonen frå regjeringa går stadvis lenger nord enn sona gjorde med bakgrunn i stortingsvedtaket frå 2011?

",Jon Georg Dale,Fremskrittspartiet,2020-05-06,2020-05-06
1759,2019-2020," I går besøkte jeg Frelsesarmeen  og Røde Kors her i Oslo. Hos Frelsesarmeen forteller de at det daglig  kommer foreldre leiende med små barn og spør om hjelp til å skaffe  mat og penger til å betale regninger. Hos hjelpetelefonen til Røde Kors  forteller de om ungdom som ringer inn, med store problemer, inklusiv  selvmordstanker, og fortellinger om alt fra overgrep til ensomhet.  Barne- og ungdomspsykiatriske poliklinikker har over 80 pst. færre  henvendelser, og en kilde i politiet forteller at når det gjelder  arbeid med vold i nære relasjoner, er det et fall i etterspørselen  etter hjelp – det er ikke en god nyhet. Historiene bekrefter det  store bildet fra rapporten til regjeringens koordineringsgruppe,  som ser på tilbudet til sårbare barn og unge under pandemien. Dette  er svært alarmerende. Det kan handle om 20 pst. av ungene våre –  opp mot 220 000 barn og unge som er i en slik situasjon.

Dette er på en måte en varslet krise. Når man stenger ned alle arenaer for barn, fra skole til fritid, og når også statlige familievernkontorer i kommunene stenger ned, får vi en gruppe svært utsatte barn. Når man tar en beslutning med så omfattende konsekvenser – statsministeren sier de mest omfattende siden krigen – på tross av at det ikke var et smittefaglig råd, men det var en nedstengning, må vi forvente at regjeringen og ansvarlig statsråd har en plan for hvordan man skal følge opp de barna man vet er sårbare. 19. mars – en uke etter nedstengningen – vedtok et enstemmig storting at kritiske tjenester, som apparatet for særlig utsatte barn og unge, måtte sikres forsvarlig drift og finansiering. 

Jeg tviler ikke på at statsråd Ropstad deler uroen for disse barn – virkelig ikke – men mitt spørsmål er: Hva konkret foretok statsråden seg i det øyeblikket man stengte ned, for å følge opp disse sårbare barna – som man visste kom til å komme – fra dag én?

",Jonas Gahr Støre,Arbeiderpartiet,2020-05-06,2020-05-06
1760,2019-2020,"Stortinget har bedt regjeringen sørge for at offentlige anbud innen vei, jernbane og farled utformes slik at norske aktører har en reell mulighet til å konkurrere om prosjektene. Norske entreprenører selv advarer sterkt mot at offentlige kontrakter stadig oftere utformes slik at norske bedrifter taper mot utenlandske selskap. Statsråden skriver i sitt svar på spørsmål til skriftlig besvarelse nr.1353 (2019-2020) derimot at:  ""(...) det er meget sjelden at norske aktører ikke vinner frem i konkurranse med internasjonale aktører"". 
Ønsker statsråden å styrke norsk anleggsbransje gjennom nye grep?",Trygve Slagsvold Vedum,Senterpartiet,2020-04-30,2020-05-06
1761,2019-2020,"Stortinget vedtok 19. mars å be regjeringen legge til rette for at staten om nødvendig går inn på eiersiden i spesielt betydningsfulle norske bedrifter for å sikre nasjonalt eierskap. Statsråden har på spørsmål fra undertegnede svart at regjeringen ikke vil utelukke at dette kan bli aktuelt, og at det kan gjelde selskaper som er av sentral samfunnsmessig betydning, og hvor løpende virksomhet er nødvendig for å unngå samfunnsmessig skade.
Hvilke konkrete selskaper og sektorer ser statsråden for seg som aktuelle for statlig eierskap?",Sigbjørn Gjelsvik,Senterpartiet,2020-04-30,2020-05-06
1762,2019-2020,"Norsk Kennel Klubb (NKK) risikerer å gå konkurs på grunn av koronaviruset. Alle arrangementer, som utgjør en stor del av inntektsgrunnlaget, er avlyst. Situasjonen i NKK illustrerer at mange ideelle og frivillige lag og organisasjoner over hele landet er i krise, fordi de ikke treffes av tiltak innført av myndighetene. En konkurs i NKK vil få enorme konsekvenser for alle hundeeiere, registrering, og helse- og avlsarbeid i hunde-Norge. 
Hva vil regjeringen gjøre for å redde NKK og andre lag og organisasjoner i samme situasjon?",Emilie Mehl,Senterpartiet,2020-04-30,2020-05-06
1763,2019-2020,"Stortinget sin intensjon er å ikke bare kompensere kommunene for urimelige virkninger av skattesvikt, inntektsbortfall og merutgifter, men at det kompenseres uten forbehold. Det varsles om at større investeringsprosjekter settes på vent med de effekter det får. Statsrådens svar er en rapport i april 2021. Tidligere varslet regjeringen anslag i revidert statsbudsjett. 
Mener regjeringen at kommunene kan vente til 2021 med avklaringer om hvilke kostnader de skal få dekket med de konsekvenser det får?",Willfred Nordlund,Senterpartiet,2020-04-30,2020-05-06
1764,2019-2020,"I debatten om Nasjonal transportplan i juni 2013 sa Knut Arild Hareide om Fornebubanen: ""Det er eit stort paradoks at me i 2013 diskuterer kva me skal gjere på Fornebu. Det burde me gjort for lang, lang tid sidan. Derfor er eg veldig utolmodig etter å kome i gang."" Ved tiltredelsen som statsråd sa han at klima var hans viktigste prioritering.
Hvordan samsvarer disse to utsagnene med at statsråden nå, i posisjon, ikke skjærer igjennom med viktige grep for å realisere Fornebubanen, men lar dens skjebne være koplet til at en trafikkøkende E18 blir realisert?",Arne Nævra,Sosialistisk Venstreparti,2020-04-30,2020-05-06
1765,2019-2020,"Erfaringen med gjenåpningen av barnehager og skoler viser at det krever økte ressurser og økt bemanning.
Hva konkret gjør statsråden nå for å kartlegge omfanget av økte kostnader rundt om i landet, og hvilke garantier om kompensasjon kan regjeringen gi til skoler og barnehager som nå sprenger sine budsjetter for å sikre en trygg og forsvarlig gjenåpning?",Torstein Tvedt Solberg,Arbeiderpartiet,2020-04-30,2020-05-06
1766,2019-2020,"Riksrevisjonen påpeker at det er sterkt kritikkverdig at departementet ikke i tilstrekkelig grad har utredet konsekvensene av endringer, slik forvaltningsloven stiller krav om. Det er i liten grad vurdert hvordan endringene i kvotesystemet har påvirket fiskeriaktiviteten i kystsamfunnene etter at de er blitt gjennomført.
Hvorfor har ikke endringer i fiskeripolitikken blitt konsekvensutredet, og er det som foreslås i kvotemeldinga nå tilstrekkelig utredet?",Bjørnar Moxnes,Rødt,2020-04-30,2020-05-06
1767,2019-2020,"Regjeringen skal gjenåpne samfunnet gradvis og kontrollert, men på universitet og høgskoler er det nå stor usikkerhet og varierende planer for tilgang og gjenåpning, selv innen samme geografiske område. Signalene fra statsråden oppleves som utydelige. Nær 300 000 studenter vet ikke hvordan resten av studieåret blir, forskerne trenger tilgang til laboratorier og infrastruktur. En pandemi fordrer nasjonale rammer, av hensyn til tiltakenes legitimitet og effekt.
Har statsråden en plan for kontrollert gjenåpning av campusene?",Nina Sandberg,Arbeiderpartiet,2020-04-30,2020-05-06
1768,2019-2020,"Covid 19-krisa rammer en rekke næringer, også de grønne næringene som er fundamentet for landets fremtidige omstilling.
Ser statsråden behov for ekstraordinære tiltak for skog- og trenæringa i lys av covid-19-krisa?",Ole André Myhrvold,Senterpartiet,2020-04-30,2020-05-06
1769,2019-2020,"Kva vil statsråden gjere for å styrke det førebyggande arbeidet mange treng for å forhindre flaumskadar, og for å få fortgang i dette viktige arbeidet?",Aud Hove,Senterpartiet,2020-04-30,2020-05-06
1770,2019-2020," Private aktører  skaper arbeidsplasser og verdier for samfunnet vårt. På mange områder  kan de også levere tilbud og tjenester som et supplement til eller  erstatning for offentlige tilbud. De bidrar til valgfrihet og mangfold  i velferdsnæringen, og akkurat det trodde jeg faktisk Høyre og Fremskrittspartiet  var enige om. 

Mitt spørsmål går til helseministeren. Da koronapandemien slo inn over Norge, var det mange som fryktet at kapasiteten ved norske sykehus skulle bli sprengt. Flere private aktører kom tidlig på banen og tilbød sin kapasitet for å håndtere det helseministeren kaller dugnaden. 

LHL har et privat sykehus på Gardermoen, et flunkende nytt sykehus med en fullt utstyrt intensivavdeling. Det er trolig Norges flotteste sykehus. De tilbød seg å rydde plass for å ta unna de kapasitetsutfordringene man da fryktet kunne oppstå i det offentlige helsevesenet. Fremskrittspartiet tok tidlig til orde for at dette sykehuset kunne gjøres om til et koronasykehus – med perfekt lokalisering nær flyplassen på Gardermoen. Helseministerens bidrag har imidlertid virkelig skuffet meg. For det første tok det lang tid før LHL-sykehuset fikk noen tilbakemelding, og da de først gjorde det, fikk de få henvendelser og ble lite brukt. LHL-sykehuset – etter en dialog med Ahus – valgte å investere nærmere 20 mill. kr av egne midler for å forberede seg på å ta imot covid-19-pasienter. Avtalen med Ahus var klar før påske, men før den ble underskrevet, grep Helse Sør-Øst inn. Siden da har ikke LHL hørt noe eller fått noen flere tilbakemeldinger. De sitter nå uten en avtale med det offentlige helsevesenet, og denne uken ble det klart at de permitterer 70 ansatte og nedskalerer driften fordi de ikke blir brukt. Hva er grunnen til at helseministeren ikke tar i bruk den kapasiteten som finnes i privat sektor, både for å håndtere covid-19-pasienter og for å behandle ordinære pasienter?

",Åshild Bruun-Gundersen,Fremskrittspartiet,2020-04-29,2020-04-29
1771,2019-2020," Næringsministeren gjør rett  i å bli stående, for mitt spørsmål går til henne.

10,7 pst. arbeidsledighet, flere enn 400 000 har søkt om dagpenger, 14 000 bedrifter har per i dag fått tilskudd fra kompensasjonsordningen – det forteller oss om en meget alvorlig situasjon for norsk næringsliv, en situasjon som ikke vil gå over med det første, og som veldig klart vil ramme arbeidsfolk og bedriftene over lang tid. Det er satt i verk en rekke gode tiltak for umiddelbart å møte bedriftene og arbeidstakerne med trygghet – permitteringsregler er gjort bedre, man har fått på plass støtteordningen. Men det eneste grunnlaget for å skape trygghet over tid er å få opp aktiviteten og sørge for at vi klarer nettopp det. 

Mitt spørsmål er ikke enkelt, men det burde i hvert fall – skal vi si – være av stor interesse for næringsministeren å kunne svare på, nemlig hvordan man nå skal kunne klare, gjennom de ulike ordningene som er etablert, å sørge for at vi igjen får aktivitet. Spørsmålet mitt er egentlig: Vil statsråden innenfor det systemet som nå er, og gjerne gjennom kompensasjonsordningen, sørge for at vi stimulerer til aktivitet og ikke passivitet?

",Terje Aasland,Arbeiderpartiet,2020-04-29,2020-04-29
1772,2019-2020," Det er ein ting eg  trur veldig mange synest er veldig vanskeleg å forstå, og det er  at vi har etablert ei kompensasjonsordning i Noreg, krisehjelp i  krisetider, der det for dei minste bedriftene er ganske vanskeleg  å kome inn under ordninga, mens for selskapa som er organiserte  i skatteparadis, som tar ut store utbyte, er det derimot ingen avgrensingar.  For dei store aktørane, dei som er organiserte i utlandet, dei som  har moglegheita til å ta ut store utbyte i den situasjonen vi er  i no, er det altså ingen avgrensingar, mens for dei minste bedriftene  er det vesentlege avgrensingar. Det gjeld ikkje berre eigendelen, det  gjeld også utbetalingsbeløpet, som også er på 5 000 kr. 

Vi har fått inn mange, mange meldingar om folk som er i ein håplaus situasjon. Det er alt frå eit lite bakeri, fotografar, ein bruktbutikk og bønder som driv på med mangesysleri, til musikarar som driv eit studio, som ikkje får støtte, og som ser dette som vanskeleg.

Da er spørsmålet: Kvifor i all verda gjer vi det ikkje strengare for dei som er organiserte i skatteparadis? Danmark har innført det. Dei har vedtatt at det ikkje skal vere mogleg å få krisehjelp dersom ein er organisert i skatteparadis. Sverige har innført strenge reglar for utbyte, der ein berre kan ta ut det som er normal lønn. Fleire EU-land vurderer no å innføre strenge reglar, også for dei store.

Finst det nokon gode grunnar til at ein ikkje gjer dette i Noreg?

",Torgeir Knag Fylkesnes,Sosialistisk Venstreparti,2020-04-29,2020-04-29
1773,2019-2020," I mars måned satte  vi en dyster rekord i Norge: Ledigheten har aldri økt mer enn den  gjorde i mars. De siste ledighetstallene viser en ledighet på 10,7 pst.for  fullt ledige, men når man regner med dem som er delvis ledige og  arbeidssøkende, er ledigheten på 15,3 pst. – et særdeles høyt tall.  Vi ser også at når vi sammenligner med nabolandene våre, med Finland,  med Sverige, med Danmark, ligger vi mye høyere. 15,3 pst. er jo  et litt ubegripelig tall, men når man tar det over til enkeltskjebner, er  det mellom 400 000 og 500 000 mennesker som er på jobbjakt hver  dag – en veldig krevende situasjon. 

Mitt spørsmål kommer til å gå til næringsministeren, for skal vi få folk ut fra ledighetskø, ut fra permittering og over i arbeid, er det arbeidsplasser vi trenger. Senterpartiet har bl.a. vært veldig bekymret for alle de små bedriftene. Vi har over 100 000 små bedrifter i Norge med 1–4 ansatte, og de kom veldig dårlig ut av kontantstøtteordningen, for egenandelen var altfor høy. I første runde var det Senterpartiet og Rødt som så det, i går så jeg at regjeringen begynte å se det. Det er jeg glad for – at man kutter egenandelen fra 10 000 kr til 5 000 kr. Men egentlig burde man kuttet den til null. Regjeringen gjorde det for frisører og andre virksomheter som var pålagt nedstenging – de fikk kuttet til null – men f.eks. for drosjenæringen her i byen er det en like dramatisk situasjon som det har vært for frisørnæringen, som nå er på vei opp igjen og begynner å få verdiskaping.  

Jeg har lyst til å gi regjeringen en mulighet til: Dere har iallfall nærmet dere litt det Senterpartiet mente fra første sekund – det er et gode. Men jeg håper at dere kan nærme dere enda litt mer og se de små bedriftene, og at Venstre, som før har snakket om små bedrifter, også kan være enig med Senterpartiet i denne saken, at vi setter egenandelen til null. For vi trenger de over 100 000 bedriftene hvis vi skal få ledigheten ned og få folk i arbeid.

",Trygve Slagsvold Vedum,Senterpartiet,2020-04-29,2020-04-29
1774,2019-2020," Mitt spørsmål går til kulturministeren.

De store familieparkene i Norge er på denne tiden vanligvis i ferd med å gjøre seg klare for den store sommersesongen. Om sommeren fylles parkene med glade barn, familier som er klare for fine opplevelser og ikke minst av å skape minner. Familieparkene er for mange kanskje høydepunktet i sommerhalvåret, og kanskje spesielt akkurat i sommerferien. For mange lokalsamfunn er parkene viktige økonomiske drivere. De ansetter mange ungdommer i sommerjobb, de trekker turister til de øvrige lokale handelsstedene og reiseliv. 

Flere store aktører har nå gått sammen og jobber hardt for å finne måter å redusere smittefaren på. Sammen med Folkehelseinstituttet jobbes det med å finne ut hvilke deler som kan gjennomføres forsvarlig, og hvilke aktiviteter som eventuelt må gjøres på andre måter eller eventuelt avlyses. Alle der ute venter nå på en snarlig avklaring for å kunne sette i gang. 

Mitt spørsmål er derfor om statsråden kan forventes å gi noen føringer for hvordan familieparkene eventuelt kan gjennomføre sommersesongen. 

",Silje Hjemdal,Fremskrittspartiet,2020-04-29,2020-04-29
1775,2019-2020," Mitt spørsmål går til helseministeren.

Vi er nå et par måneder inne i møtet med koronaen, det er sju uker siden de mest inngripende tiltakene Norge har sett siden krigen, ble iverksatt. Jeg synes det er grunn til her i salen, når vi nå møtes, å berømme alle i Norge som har stilt opp i en stor dugnad, berømme alle dem som jobber innen helse og omsorg, og som beskytter og behandler i disse krevende tidene. Og det er grunn til å anerkjenne at vi i politikken har stått sammen om tiltak for å bøte på de svært omfattende konsekvensene for samfunnet og økonomien som følge av dette – nærmere en halv million uten arbeid og store økonomiske og sosiale konsekvenser. Derfor må vi ha debatt om veien videre, også i denne sal.

I går hørte vi statsråd Høie si at kritikk av hvordan vi hadde beredskap til å møte pandemien, var å forstå som etterpåklokskap. Han sa videre at spørsmål til hvordan vi møter denne pandemien, valgene vi tar, må avvente granskingskommisjonen som er nedsatt. Jeg er uenig i begge disse påstandene.

Ja, det er nedsatt en granskingskommisjon. Den skal jobbe i et år, men det kan ikke lukke debatten om de valgene vi nå tar. Regjeringen tar valg basert på innspill fra folkehelsemyndighetene, det er klokt, men vi vet også at folkehelsemyndighetene har kommet med råd som regjeringen ikke har fulgt. Og regjeringen har tatt sine egne valg. Selvsagt skal vi ha debatt, også politisk debatt. 

Når det gjelder etterpåklokskap, mener jeg at det faktisk er en god idé å trekke lærdom av hvordan man var forberedt, for vi kommer til å møte pandemier igjen. Dette var en varslet krise. Stortingsmeldingen fra 2013 som oppsummerte svineinfluensaen, sa at en slik pandemi kan vi møte i løpet av de neste ti årene.

Vi var dårlig forberedt da krisen traff – med mangel på smittevernutstyr, legemiddelmangel, ikke god nok intensivkapasitet – og valget av slå-ned-strategien var delvis basert på den manglende beredskapen. Spørsmålet til statsråden – mitt første spørsmål – er: Er statsråden enig i at vi var for dårlig forberedt i møtet med denne krisen?

",Jonas Gahr Støre,Arbeiderpartiet,2020-04-29,2020-04-29
1776,2019-2020,"Distrikts- og digitaliseringsministeren sier til Aftenposten 28. april 2020 at Norge bør ta mindre hensyn til miljøet, og at regjeringa har hatt den luksusen å si nei til titusenvis av arbeidsplasser av hensyn til miljøet.
På hvilke måter vil vi se at hensynet til miljøet vil tillegges mindre vekt, og kan statsråden gjøre rede for hvilke titusenvis av arbeidsplasser regjeringa har sagt nei til av miljøhensyn?",Åsmund Aukrust,Arbeiderpartiet,2020-04-28,2020-05-06
1777,2019-2020," Jeg skal til en annen krise.  Situasjonen for barn og voksne i Moria-leiren i Hellas er for tiden  desperat. Omkring 20 000 mennesker, av dem 7 500 barn, er i dyp  nød. Kronisk syke barn får ikke lenger offentlig helsehjelp, og  hjelpeorganisasjonene som nå holder dem i live, angripes av høyreekstreme  og kan bli nødt til å trekke seg ut. Dette skjer i et land som nordmenn  kjenner veldig godt. Flere hundre tusen av oss drar på ferie til  Hellas hvert år og solbader bare kilometer unna helvetesleiren Moria. 

Det er ikke nok å hjelpe dem der de er. Situasjonen er uhåndterlig for Hellas. Asylinstituttet der fungerer ikke, de klarer ikke å ivareta asylretten. Det er derfor Hellas har bedt om hjelp, og det er derfor Tyskland nylig har annonsert at de vil hjelpe, i likhet med flere andre land. I Norge er antallet asylsøknader det laveste på 22 år. Mottak står tomme, og kommunene har kapasitet. Trondheim, Oslo, Stavanger og flere andre ønsker å ta imot flere mennesker fra Moria. Dette er den største humanitære krisen i Europa på lang tid, og Norges posisjon er altså å vente på en felles avtale som EU hittil har brukt fire år på ikke å få til, og som per nå virker helt utopisk. 

Det er ingen skam å snu. Vil statsministeren sørge for at Norge deltar i den europeiske dugnaden for å evakuere barn og sårbare fra Moria-leiren, samtidig som vi jobber for en mer langsiktig felles europeisk ansvarsfordeling for migranter og flyktninger som kommer til Europa?

",Une Bastholm,Miljøpartiet De Grønne,2020-03-11,2020-03-11
1778,2019-2020," Jeg opplever budskapet fra  alle partiene som ganske tydelig og ganske samlet, egentlig. Det  ene er at vi er beredt til å stå sammen med regjeringen om de tiltakene  som måtte være nødvendige, og som blir nødvendige for at vi sammen  skal komme gjennom denne vanskelige situasjonen på en god måte. 

Det andre er at jeg opplever at det er et ønske om klare råd. Befolkningen trenger klare råd, ikke løse anbefalinger. Jeg tenker at om helsemyndighetene mener det er best at vi ikke håndhilser, eller at flest mulig i byene har hjemmekontor for å unngå trengsel i kollektivtrafikken, så bør rådene ikke være et ønske om det, men en tydelig beskjed om at nå skal vi ikke håndhilse, eller at nå skal alle som kan ha hjemmekontor, ha det. Jeg tenker at det er en melding for statsministeren å ta med tilbake til helsemyndighetene. Vi trenger klarhet, ikke antydninger. Jeg tror viljen til solidaritet i befolkningen nå er veldig sterk, og det er et klart ønske om å hjelpe til, så klare anbefalinger vil bli lyttet til.

Demokratiets fordel også i vanskelige situasjoner er at fri meningsbrytning og kritiske spørsmål gjør at responsen blir bedre, og derfor får statsministeren også noen sånne. Jeg vil gjerne følge opp helseministerens garanti til statlige sykehus og helseinstitusjoner i går, der det ble klart at staten vil betale det som kommer av ekstrakostnader. Da mener jeg det er feil å utsette kommunene til en gang i framtiden, for også kommunene sitter nå med økonomiske bekymringer og trenger et klart signal om at også deres utgifter vil bli dekket. De vil ha en stor del av ansvaret for responsen for mange av dem som vil bli utsatt, f.eks. de som kommer i karantene rundt om i landet. Så jeg vil gjerne utfordre statsministeren på det.

",Audun Lysbakken,Sosialistisk Venstreparti,2020-03-11,2020-03-11
1779,2019-2020," Landet står i en  svært krevende situasjon, og i Norge har vi tradisjon for å hjelpe  hverandre når kriser rammer. Jeg vil bare si direkte til statsministeren  at vi i Senterpartiet vil gi all den hjelp regjeringen trenger,  og gjøre alt vi kan for å få saker så raskt som mulig gjennom i  Stortinget for å få på plass de nødvendige tiltak. Det handler om  at alle vi som er her, skal begrense konsekvensene for det folket  vi er satt til å tjene. Statsministeren kan ta kontakt når som helst,  og vi skal hjelpe med det vi kan. Det var bra at statsråd Høie var  her og redegjorde for helsesituasjonen i går.

Det har vært mange runder om helse nå, og jeg vil gå over til den økonomiske situasjonen. Denne krisen vil gi kortsiktige økonomiske tilbakeslag. Det tåler vi som samfunn og land. Vi er et ganske robust samfunn, og vi står sammen.

Men det som bekymrer oss i Senterpartiet ekstra mye, er samfunnskritisk infrastruktur og norsk luftfart. Norsk luftfart er veldig viktig for å binde Norge sammen. Vi har investert store midler i å bygge ut et kortbanenett. Vi ser hvordan det er avgjørende for norsk helsevesen, for beredskapen vår, for næringslivet og for å få familielivet til å gå i hop.

I den krisen vi ser i luftfarten nå, er det viktig at vi sammen kommer med tiltak raskt. Jeg vet vi underveis har hatt litt ulike syn på ulike avgifter. Sånn er det. Men nå er det en ekstraordinær situasjon, og det er spesielt tre konkrete tiltak jeg vil utfordre statsministeren på.

Det ene er flyseteavgiften. Jeg og Senterpartiet mener den bør fjernes permanent, men at den i hvert fall bør kunne fjernes nå i den krisesituasjonen som rammer norsk luftfart. Det andre er avgiftene på lufthavnene – altså å fjerne lufthavnsavgiftene for å hjelpe på kreditten og sørge for mer kapital i selskapene. Det tredje er redusert reiselivsmoms.

Dette er konkrete tiltak som vil kunne avhjelpe situasjonen raskt, og jeg mener det er særdeles viktig at vi nå sammen sikrer at vi også har en oppegående luftfart når denne krisen er over.

",Trygve Slagsvold Vedum,Senterpartiet,2020-03-11,2020-03-11
1780,2019-2020," Jeg vil stille en del spørsmål  som jeg tror folk lurer på, og jeg vil gi stor honnør til ansatte  som står på og håndterer dette koronautbruddet. Jeg forstår at det  er vanskelig for myndighetene å vurdere fortløpende hvilke tiltak  som skal settes inn, men jeg må bare si at jeg tror mange er både  forvirret og bekymret der ute. Den ene dagen ser vi at det lander  charterfly fra de mest rammede områdene, og at de som er om bord,  bare spaserer inn i landet vårt. Den ene dagen arrangeres det store  arrangement, og den neste dagen blir det frarådet å ha den typen  arrangement. Fagfolk i helsevesenet etterlyser nasjonale retningslinjer  og styring, og folk som blir rammet eller har vært i kontakt med  rammede, har veldig mange spørsmål. 

Jeg har snakket med flere som er i denne situasjonen. De bruker store deler av tiden etter varsling til å finne ut hva de skal gjøre. Hva innebærer det for meg, min familie? Hva skjer nå? De får beskjed om å ringe fastlegen sin, og der kan de stå timevis i kø. Når de kommer gjennom, får de ofte beskjed om å ringe til legevakten. Der kan de stå én til tre timer i telefonkø. Oslo har opprettet en koronatelefon. Der er beskjeden: Det er stor pågang, vi har ikke kapasitet til å besvare henvendelsen. 113 blir nedringt, og personer blant oss får hjerneblødning og hjerteinfarkt og andre alvorlige sykdommer selv om koronaviruset står på. I Dagbladet ser jeg at Helsedirektoratet nå sier de får 6 000–7 000 henvendelser per dag, og det er 30 stykker til å svare på telefonene. Det er viktig å sikre kapasitet. 

Slik jeg ser det, etterlyses to ting: en konsistent informasjon, felles retningslinjer, samme budskap og flere i førstelinjen til å håndtere en enorm pågang blant folk. Jeg lurer da på hva regjeringen vil gjøre for å ta tak i situasjonen og sikre at folk kan få raskere informasjon og mer enhetlig informasjon.

",Sylvi Listhaug,Fremskrittspartiet,2020-03-11,2020-03-11
1781,2019-2020," Spredningen av koronaviruset  går nå over i en ny fase, og vi er i en alvorlig situasjon i Norge.  Det smittes mellom nordmenn, uten kjent opphav. «Smitten er allerede  løs i Oslo», sier erfarne leger ved Ullevål. Det er en utfordring  som vil vare. Den er alvorlig, ikke ukjent fra tidligere epidemier, men  langt mer omfattende. Vi må være tydelige, ikke snakke en krise  opp, men heller ikke snakke den ned.

Så må vi være ærlige. Regjeringen må være ærlig og tydelig. Folkehelseinstituttet sier nå at over to millioner nordmenn vil bli syke, de fleste med milde symptomer. Men mennesker vil dø som følge av denne sykdommen. Bedrifter og arbeidsplasser vil bli rammet, og helsepersonell vil bli satt på svært store prøver. Vår solidaritet og vår medmenneskelighet vil bli testet. Vi har høy tillit til hverandre og til myndighetene i Norge. Nå må vi bruke denne ressursen med klokskap. La meg innledningsvis si at vi støtter dem som nå står i den krevende førstelinjen: helsepersonell på sykehus og i sykehjem, fastlegene og alle med ansvar rundt om i kommunene. Jeg sa i går at vi støtter tiltak fra regjeringen som effektivt og tydelig kan møte utfordringen fra viruset.

Spørsmålene vi må stille statsministeren, er: Treffer hun og regjeringen tiltak som står i forhold til den alvorlige situasjonen, der WHO for flere uker siden etterlyste det de kalte drastiske tiltak? Kommer det tydelige beskjeder til folk i alle deler av landet om hvordan de skal forholde seg? Får kommunene råd, økonomi og instrukser som sikrer handling? Har vi det utstyret og de medisinene som trengs? Og er vi som nasjon rustet til å stå i denne krisen, som kan vare lenge?

Min uro er at svarene på disse spørsmålene ikke er et entydig ja. Jeg målbærer her kritikk og spørsmål fra helsepersonell, kommuneleger, fastleger, ordførere, fagfolk og folk flest. Tiltakene har kommet for sent, har til dels vært lite konkrete, og informasjonen har framstått utydelig og lite koordinert. Statsministeren har svart meg at hun og regjeringen har de fullmakter som trengs. Mitt første spørsmål er derfor: Er hun trygg på at de rette tiltak er truffet, og at de rette beskjeder er formidlet?

",Jonas Gahr Støre,Arbeiderpartiet,2020-03-11,2020-03-11
1782,2019-2020,"OsloMet er en viktig forskningsinstitusjon innen en rekke fagområder med stor betydning for framtidas utfordringer, blant annet innenfor fornybar energi, helseteknologi og samfunnssikkerhet, der OsloMet samarbeider nært med regionalt næringsliv. 
I hvilken grad ser statsråden verdien av å opprettholde et tett og langsiktig samarbeid med regionalt næringsliv?",Sigbjørn Gjelsvik,Senterpartiet,2020-03-05,2020-03-11
1783,2019-2020,"Etter massiv motstand frå kommunane vil regjeringa skrote NVEs forslag om ei nasjonal ramme for vindkraft på land. Der peikte NVE ut 13 område som direktoratet meiner er dei mest eigna for vindkraft på land i Norge. 98 kommunar har areal innanfor dei 13 områda. I høyringsrunden har 56 kommunar svart. 49 kommunar sa klart nei til vindturbinar, blant dei alle kommunar i Vestland fylke som er omfatta av den nasjonale ramma. 
Vil regjeringa respektere den massive lokale motstanden mot vindkraftutbygging i desse områda?",Kjersti Toppe,Senterpartiet,2020-03-05,2020-03-11
1784,2019-2020,"For å oppfylle langtidsplanen for forskning og målet om økt forskningsaktivitet i næringslivet er det nødvendig å legge til rette for økt samarbeid mellom akademia og næringslivet. Ved OsloMet er det et utstrakt samarbeid med regionalt næringsliv, som har resultert i forskningsaktivitet som er ledende innenfor sine områder, der næringslivet og universitetet er tett sammenvevd – både faglig, organisatorisk og fysisk. 
Er statsråden bekymret for at en avvikling av virksomheten på Kjeller vil svekke synergieffektene og samarbeidet med næringslivet?",Marit Knutsdatter Strand,Senterpartiet,2020-03-05,2020-03-11
1785,2019-2020,"Ifølge SSB vokser nå nesten 110 000 barn opp med vedvarende lave husholdningsinntekter. SSB skriver at andelen barn i husholdninger med vedvarende lavinntekt økte fra 3,5 pst. i 2013 til 4,6 pst. i 2018. I Stavanger kommune har man nylig tatt barnetrygden ut av inntektsberegningen for sosialhjelpsmottakere, slik at mange flere barn og familier drar nytte av barnetrygden.
Vil statsråden oppfordre andre kommuner til å følge Stavangers gode eksempel, slik at mange flere familier og barn på landsbasis vil dra nytte av en eventuell økning i barnetrygden i framtiden?",Eirik Faret Sakariassen,Sosialistisk Venstreparti,2020-03-05,2020-03-11
1786,2019-2020,"Bondebladet har omtala ei sak der ein bonde har gjort ein feil i samband med innlevering av søknad om produksjonstilskot. Eg er kjent med at det er fleire tilsvarande saker der bønder no står i fare for å tape hundretusenvis av kroner på grunn av relativt sett små feil gjorde i samband med innlevering av slik søknad.
Vil statsråden setje omsynet til enkeltpersonar framfor omsynet til systemet og syte for at desse bøndene får utbetalt produksjonstilskot?",Geir Pollestad,Senterpartiet,2020-03-05,2020-03-11
1787,2019-2020,"OPS-strekningen Flekkefjord–Lyngdal er stengt pga. tunneloppgradering. Trafikken henvises til den gamle veien som av veier24.no beskrives som den ""beryktede Kvinesheia"". Trafikantene har vært tålmodige i den tro at arbeidet gjøres raskt og effektivt. Det er ikke alltid tilfellet, det jobbes få skift, og tunnelene er ofte tomme. Ifølge Transportøkonomisk institutt er den samfunnsøkonomiske kostnaden ved omkjøringen på 250 mill. kroner, noe som overskrider kontraktens totalsum. 
Hvor mye vil det koste å ferdigstille tunneloppgraderingen, og vil det tas initiativ til en raskere gjennomføring?",Gisle Meininger Saudland,Fremskrittspartiet,2020-03-05,2020-03-11
1788,2019-2020," President, intuisjonen er i  orden – mitt spørsmål går til distriktsministeren!

Hvis vi skal opprettholde bosettingsstrukturen i Norge og bremse den økte sentraliseringen, er vi avhengig av en bred distriktspolitikk både når det gjelder samferdsel og bredbånd i hele landet, når det gjelder et desentralisert utdanningstilbud, og når det gjelder tilstedeværelse av politi, helseberedskap, brannberedskap osv., og at vi har likeverdige kommunale tjenester i hele landet. Det er det jeg kaller den brede distriktspolitikken. Men vi er også avhengig av å ha en smal distriktspolitikk som virker, og de distriktspolitiske virkemidlene er viktige.

Regionale utviklingsmidler er utrolig viktig for å stimulere til næringsetablering i distriktene. De er nå mer enn halvert under dagens regjering. Men det som er det aller, aller viktigste distriktspolitiske virkemidlet etter min mening, er den differensierte arbeidsgiveravgiften. Det er ikke noen andre virkemidler som har vist seg å være like effektive for å få næringsetablering i distriktene og hindre befolkningsnedgang. Lavere arbeidsgiveravgift bidrar til å utligne avstandsulemper for bedrifter som ligger langt unna markedet. 

Denne ordningen, dagens avtale, utløper i 2020, så avtalen må reforhandles i år. Deler statsråden Senterpartiets syn om at den differensierte arbeidsgiveravgiften er det viktigste distriktspolitiske virkemidlet vi har? Og kan statsråden garantere at dagens ordning med differensiert arbeidsgiveravgift vil bli videreført etter 2020?

",Heidi Greni,Senterpartiet,2020-03-04,2020-03-04
1789,2019-2020," Dette spørsmålet går  også til justisministeren, og det gjelder et punkt som står i Granavolden-plattformen,  som handler om en engangsløsning for lengeværende, ureturnerbare  eldre asylsøkere. Dette var et kompromiss som var blitt forhandlet  fram, og det er blitt knadd også i ettertid og har gått litt ut  over det som egentlig lå i det opprinnelige punktet i Granavolden-plattformen.

Hele begrunnelsen for at de som ønsker en sånn engangsløsning, eller et sånt amnesti, vil ha det på plass, er at disse asylsøkerne ikke kan returneres med tvang, og at man da bør finne en annen løsning. Det er argumentet. Da er det slik at i både Granavolden-plattformen og i all debatt rundt dette skulle dette rammes inn til bare å gjelde ureturnerbare asylsøkere. Nå er det sendt ut på høring, og det som står i høringsforslaget, er at ordningen ikke skal gjelde for dem som allerede er returnert. Det vil da høres ut som om den vil gjelde for returnerbare som bare ikke er returnert ennå.

I samme omfang klarte departementet også å sende ut en instruks om å stanse returer som kunne ha blitt omfattet av ordningen. All den tid ordningen ikke skal omfatte dem som kan returneres, må vel det være den største selvmotsigelsen iallfall jeg har hørt om: at man stanser returer av ureturnerbare.

Derfor har jeg litt behov for å bli opplyst om dette. Kan justisministeren svare på: Hvorfor var det behov for å stanse returer av ureturnerbare? Og er det slik at regjeringen nå har utvidet ordningen til å gjelde personer som myndighetene kan returnere?

",Jon Engen-Helgheim,Fremskrittspartiet,2020-03-04,2020-03-04
1790,2019-2020," Spørsmålet mitt går til justisministeren. 

I dag startar «Petter i fengsel» på TV 2. Fungerer straffa? Blir dei rehabiliterte? Dette spør Petter om i ei stor sak i Dagbladet i dag. 

At kriminalitetsførebygging og rehabilitering under soningstida ikkje blir prioritert meir av høgreregjeringa, meiner eg er sløsing av verdifull tid. Dagens høgrepolitikk og mangel på interesse for norsk kriminalomsorg utover det å leggje ned opne fengsel og gjennomføre ein kuttpolitikk for fengsla, er svært negativt og gjev grunn til bekymring. 

Satsing på eit innhald i soninga er ein heilt sentral del av straffa, og det er òg veldig viktig for dei som er på utsida av fengselsmurane. Dei som er ofre for kriminalitet, fortener faktisk at me gjer det me kan for både å straffe og rehabilitere kriminelle. Dei som sonar straff i fengsel, skal – i all hovudsak – ein dag bli naboen vår. 

Under Erna Solbergs åtte justisministrar har ei rekkje opne gode fengsel blitt lagde ned. Budsjetta er strupa, og påstanden min er at ein byggjer ned norsk kriminalomsorg, som me kjenner den. Programverksemd som me veit fungerer, som sinnemestringskurs, «Pappa i fengsel», rusprogram osv., blir det mindre av.

Spørsmålet mitt til justisministeren er: Kva vil den åttande justisministeren gjere for at me ikkje sakte, men sikkert bevegar oss tilbake til ei tid då vatn og brød var i fokus? Og kva vil justisministeren konkret gjere for å snu den negative utviklinga me ser innanfor norsk fengsels- og friomsorg? 

",Lene Vågslid,Arbeiderpartiet,2020-03-04,2020-03-04
1791,2019-2020," Det er en flyktningkrise  vi ser nå i Europa og i Hellas – og en humanitær krise. Situasjonen  i Hellas er katastrofal. Det er farlige konflikter mellom lokalbefolkningen  og greske myndigheter fordi de vil plassere enda flere flyktninger på  øyene. Det er konflikt mellom lokalbefolkningen og flyktningene,  og høyreekstreme heller bensin på bålet. I storpolitikkens skuddlinje  befinner det seg nå flyktninger i en krigssone. Mange av dem er  barn. Flere tusen er alene. 

Statsråden sier at vi skal hjelpe dem der de er nå. Ja, hvordan er det nå da i Moria-leiren, der de sitter? Der angriper nå høyreekstreme. Det er ingen hjelpeorganisasjoner som kommer inn. Helsehjelpen er avsluttet. Det lille tilbudet til unger som sitter der alene, helt ned i fireårsalderen, er borte. Veiene er sperret. Vi er i ferd med å nå et bunnivå på hva europeiske myndigheter gjør for å hindre at noen flyktninger skal kunne komme inn i Europa.

Situasjonen i Moria kan ikke fortsette. Barna må ut. Ingenting av det vi foreslår, kommer til å løse alt, men Norge kan gjøre noe. Vi kan evakuere barn som er på flukt alene, ut av dette helvetet. 

Jeg vet at statsråden skal reise på et viktig møte i dag. Hun har vel allerede nesten svart at hun ikke kommer til å gjøre noe. Men dette kommer ikke til å løse seg. Den humanitære katastrofen for de barna som sitter alene, kommer ikke til å løse seg før flere europeiske land gjør som Finland, Tyskland og Frankrike og henter noen av disse barna ut av leirene.

Vil statsråden legge dette på bordet i møte med de andre europeiske lederne og kanskje få til en liten lettelse for noen av disse barna?

",Karin Andersen,Sosialistisk Venstreparti,2020-03-04,2020-03-04
1792,2019-2020," Regjeringene til Erna  Solberg har satt politiet i en enormt vanskelig økonomisk situasjon.  Både Troms, Trøndelag, Sør-Vest, Sør-Øst og Innlandet politidistrikt  flagger nå at de må spare flere titalls millioner kroner i 2020  hvis de ikke skal gå med underskudd. Det samme har vi hørt hvert år  siden politireformen ble innført. 

Nærpolitireformen har sugd penger inn til sentralt byråkrati og dyre lederstillinger i hovedsetene. Samtidig har responstiden gått opp ute i distriktene, blant folk. I Innlandet, f.eks., gikk responstiden opp for alle steder med under 20 000 innbyggere fra 2016 til 2019. Og det er altså alle steder unntatt Hamar, som er den største byen. 

Regjeringen har gjennomført historiens største sentralisering av norsk politi. Det er en reform som har blitt en spare- og sentraliseringsreform, ikke en nærpolitireform. Regjeringen har rasert politiet, som skulle være til stede ute i folks hverdag. Allerede i 2018 varslet tillitsvalgte i elleve av tolv politidistrikt i Norge om krise i politiet. I 2019 hadde det gått opp til tolv av tolv politidistrikt. 

Regjeringen har ikke foretatt seg noe for å rette opp kursen, som er at politiet blir fjernere fra folk, selv om tidligere justisminister Jøran Kallmyr lenge før jul lovet at det skulle komme en stortingsmelding. Den har vi ikke sett noe til ennå. Situasjonen ser ikke ut til å bli bedre i 2020, med de signalene vi får fra politidistriktene om store innsparinger og en fortvilet situasjon. 

Mitt spørsmål er: Mener statsråden at nærpolitireformen er et passende navn på den sentraliseringsreformen som regjeringen har gjennomført?

",Emilie Mehl,Senterpartiet,2020-03-04,2020-03-04
1793,2019-2020," Mitt spørsmål går til justis-  og beredskapsministeren.

Vi ser nå dramatiske bilder fra Hellas. Vi ser et politi i kamp mot ulike grupperinger, vi ser bruk av tåregass, vi ser folk som forsøker å klatre over piggtrådgjerder. Sannheten er vel den at vi nå har en mye mer eksplosiv situasjon rundt en mulig ny migrasjonskrise enn vi hadde i 2015, og vi ser også at det er betydelig flere migranter som har potensial for å ønske seg inn i Europa.

Erfaringene fra 2015 er også at Norge ikke var godt nok forberedt, men at de tiltakene som man raskt fikk på plass, hadde stor effekt. De hadde effekt av to grunner. Den ene effekten handlet om at vi raskt fikk innstramminger som hadde konsekvenser for dem som kom til Norge. Den andre effekten, som var minst like viktig, var den signaleffekten Norge sendte ut til verden gjennom de innstrammingstiltakene som ble iverksatt, som førte til at man ikke vurderte Norge som det mest attraktive landet å reise til.

Mitt første spørsmål til justisministeren er om hun er enig i at det å iverksette raske og hurtige tiltak nå kan ha en ny og forsterket signaleffekt med hensyn til nye forsøk på ankomster til Norge. Det andre jeg lurer på, er: Fremskrittspartiet la i går frem en lang rekke forslag til innstramminger, og mange av dem er forslag som Høyre var med på å foreslå for få år siden. Spørsmålet er: Kan Høyre og regjeringen nå love at de støtter opp om disse forslagene? Eller er det sånn at Høyre er kommet på andre tanker etter at Fremskrittspartiet gikk ut av regjering?

",Siv Jensen,Fremskrittspartiet,2020-03-04,2020-03-04
1794,2019-2020," Mitt spørsmål går til distriktsministeren.

I år fikk vi et opprør mot ferjetakstene. Vi fikk fortellinger om en økning på 40 pst., og om familier som fikk en økning i utgiftene sine på titusenvis av kroner. Årsaken har kommet fram: Det er omlegging av inntektene til fylkeskommunene, det er større krav til miljøvennlige ferjer, og det har vært en stor vekst i kostnadene på ferjeanbudene.

Statsråden har, i likhet med mange andre, uttrykt sin bekymring for konsekvensene for folk som bor langs kysten, og som er avhengig av ferjer i hverdagen. Jeg deler den bekymringen, og kort oppsummert kan vi jo si at ferjer er minst like viktig for mange familier som T-banen er for titusener av mennesker som bor i Oslo.

Nå har statsråden vært og seilt med ferjene på Vestlandet og spist svele, hun har hatt en måned på å tenke seg godt om, og på mandag møtte hun også representanter for ferjefylkene for å diskutere og høre hvilke utfordringer de ser.

Mitt spørsmål til statsråden blir: Vil statsråden sørge for at det blir mulig for fylkene å sette ned ferjetakstene, og når kan takstene settes ned?

",Eirik Sivertsen,Arbeiderpartiet,2020-03-04,2020-03-04
1795,2019-2020,"Det har vært en urovekkende økning i vold i skolen, der nær to av tre i en undersøkelse gjort av Utdanningsforbundet i Rogaland sa at det er hyppigere voldsepisoder på skolen nå enn for fem år siden. For en tid siden la i tillegg Arbeidstilsynet fram en rapport, der funnene gav grunn til bekymring. 
Hvilke tiltak har den nyutnevnte statsråden tenkt å gjøre for å forebygge vold i skolen, sikre lærerne rett til kontradiksjon i saker som omhandler dem, og gi lærere og andre ansatte bedre verktøy for å håndtere vold i skolen?",Torstein Tvedt Solberg,Arbeiderpartiet,2020-03-03,2020-03-11
1796,2019-2020,"I spørretimen 12. februar i år sa statsministeren at distriktsministeren har et mindre område som sitt eget konstitusjonelle ansvar, men et større koordineringsområde. Statsministeren sa videre at regjeringen med en distriktsminister løfter opp koordineringsansvaret, fordi man vil se helheten bedre i det som er politikken. Etter vedtaket i november 2016 om nedleggelse av Andøya flyplass varslet statsministeren på hoyre.no ""ekstraordinær statlig innsats"" for å ivareta Andøy-samfunnet.
Hva er status og planer for denne ekstraordinære innsatsen?",Kjell-Børge Freiberg,Fremskrittspartiet,2020-02-29,2020-05-06
1797,2019-2020,"Stavanger/Sandnes og fleire av kommunane rundt er i stor grad ein samanhengande bu- og arbeidsmarknadsregion. 
Ser statsråden det som ønskeleg å slå saman desse kommunane?",Geir Pollestad,Senterpartiet,2020-02-27,2020-03-04
1798,2019-2020,"I sitt debattinnlegg i Adresseavisen 21. februar sier statsråden at kommunereformen må fortsette. Det vises til at Stortinget har bestemt at lokale initiativ og frivillighet skal ligge til grunn, men dersom kommunestrukturen over tid ikke endrer seg i takt med samfunnet, bør andre tiltak vurderes. På Sør-Helgeland i Nordland var det i forrige omgang vurdert å slå sammen kommunene Bindal, Sømna, Brønnøy, Vega og Vevelstad. Dette vil gi en kommune med 13 000 innbyggere. 
Er dette kommuner statsråden mener bør slås sammen?",Kari Anne Bøkestad Andreassen,Senterpartiet,2020-02-27,2020-03-04
1799,2019-2020,"Statistisk sentralbyrå publiserte 15. januar 2020 nye tall som viser et handelsunderskudd for Fastlands-Norge på 275,7 mrd. kroner. I 2013 var handelsunderskuddet for Fastlands-Norge 152 mrd. kroner, og handelsunderskuddet har økt markant hvert år under dagens regjering. 
Mener statsråden at denne utviklingen gjør Norge mer eller mindre avhengig av inntektene fra olje- og gassvirksomheten?",Sigbjørn Gjelsvik,Senterpartiet,2020-02-27,2020-03-04
1800,2019-2020,"Det er befriende når Høyre tar bladet fra munnnen. Høyres generalsekretær – nå statssekretær, John-Ragnar Aarset, sa på Hallingdalskonferansen 27. januar i år: - Framtidas kommune i Hallingdal er ""Hallingdal kommune"". 
Arbeider statsråden for å realisere dette?",Per Olaf Lundteigen,Senterpartiet,2020-02-27,2020-03-04
1801,2019-2020,"I en kronikk i Adresseavisen 21. februar 2020 viser statsråden til ei to år gammel jente fra Berlevåg som er et av seks barn i sitt årskull i kommunen. Nærmeste nabo til Berlevåg er Båtsfjord kommune, 90 km unna. Skulle jenta gått på skole i Båtsfjord, ville dette innebære en reisetid på ca. halvannen time hver vei. 
Hvilke kommuner mener statsråden Berlevåg bør slå seg sammen med for at jenta skal få et bedre skoletilbud?",Geir Adelsten Iversen,Senterpartiet,2020-02-27,2020-03-04
1802,2019-2020,Hvorfor er ikke Oslo en del av Viken når regjeringen definerer Hallingdal i tidligere Buskerud og Enningdalen i Østfold som del av samme bo- og arbeidsmarkedsområde? ,Ole André Myhrvold,Senterpartiet,2020-02-27,2020-03-04
1803,2019-2020,"Statsråden har uttalt at kommunereformen må fortsette, og at mange kommuner fortsatt er for små. De seks kommunene i Nord-Gudbrandsdalen har tidligere gjennomført grundige utredninger som resulterte i folkeavstemning, og det endte med at kommunene ikke ble slått sammen. Blant disse er kommuner som scorer høyt på KS sitt kommunebarometer, særlig Lom og Dovre. Samtidig har disse kommunene under 3 000 innbyggere. 
Mener statsråden disse kommunene ikke har livets rett og bør sette i gang nye utredninger om sammenslåing?",Bengt Fasteraune,Senterpartiet,2020-02-27,2020-03-04
1804,2019-2020,"Tvangsreformeringa av kommunane i dette landet skal under denne regjeringa tydeleg halde fram. Etter ein enorm ressursbruk på å slå saman kommunar uttrykkjer statsråden til Adresseavisen i februar at kommunereforma ikkje er avslutta. 
Har regjeringspartia varsla sine respektive ordførarar i Tysnes, Fitjar, Fedje og Masfjorden om å starte ein samanslåingsprosess med sine nabokommunar?",Hans Inge Myrvold,Senterpartiet,2020-02-27,2020-03-04
1805,2019-2020,"Statsråden skriv i Adresseavisen 21. februar 2020 at kommunereforma må fortsette for å få samanhengande bu- og arbeidsmarknadsområde i byane, og at ""120 kommuner har færre enn 3 000 innbyggere. For mange av dem er utfordringene ikke et fremtidsscenario. Det er en realitet.""
Kva kommunar i stortingsvaldistriktet Sogn og Fjordane meiner statsråden at bør bli slått saman?",Liv Signe Navarsete,Senterpartiet,2020-02-27,2020-03-04
1806,2019-2020,"Statsråden har i en kronikk i Adresseavisen pekt på at det fortsatt er for mange små kommuner, og at 120 kommuner fortsatt har under 3 000 innbyggere. Tidligere runder om kommunesammenslåing har møtt stor motstand i Telemark. Kommunene Siljan, Hjartdal, Seljord, Kviteseid, Nissedal, Fyresdal og Tokke har færre enn 3 000 innbyggere.
Hvilke av disse kommunene mener statsråden skal slås sammen?",Åslaug Sem-Jacobsen,Senterpartiet,2020-02-27,2020-03-04
1807,2019-2020,"Statsråden skrev i innlegg i Adresseavisen 21. februar at det fortsatt er for mange små kommuner, og peker spesifikt på kommuner med under 3 000 innbyggere. Sør i Trøndelag har kommunene Osen, Rennebu, Holtålen, Tydal og Rindal færre enn 3 000 innbyggere.
Mener statsråden disse kommunene må slå seg sammen med én eller flere nabokommuner?",Heidi Greni,Senterpartiet,2020-02-27,2020-03-04
1808,2019-2020,"Den 21. februar skrev statsråden i Adresseavisen at kommunereformen må fortsette. Han mener blant annet at Kommune-Norge står overfor store utfordringer fordi klimaendringene skal begrenses og bærekraftsmålene skal nås. Han skriver videre: ""120 kommuner har færre enn 3 000 innbyggere. For mange av dem er utfordringene ikke et fremtidsscenario. Det er en realitet."" 
På hvilken måte er små kommuner til hinder for å løse klimautfordringene, og hvordan mener statsråden at kommunesammenslåing vil redde klimaet?",Emilie Mehl,Senterpartiet,2020-02-27,2020-03-04
1809,2019-2020,"Statsråden skriver i Adresseavisen 21. februar 2020 at kommunereformen må fortsette for å få sammenhengende bo- og arbeidsmarkedsområder i byene, og at ""120 kommuner har færre enn 3 000 innbyggere. For mange av dem er utfordringene ikke et fremtidsscenario. Det er en realitet.""
Hvilke kommuner i stortingsvalgdistrikt Oppland mener statsråden at bør bli slått sammen?",Marit Knutsdatter Strand,Senterpartiet,2020-02-27,2020-03-04
1810,2019-2020,"Kraftselskapene bak NorthConnect hevder at kabelen vil gi en CO2-reduksjon på to millioner tonn per år. Andre hevder at NorthConnect vil øke utslippene av CO2 med to millioner tonn per år, gitt at den samme mengden strøm i stedet hadde blitt eksportert til kontinentet, der CO2-innholdet i kraftmiksen er dobbelt så høyt som i Storbritannia.
Hvilket syn på CO2-effekten av NorthConnect mener statsråden er riktig?

",Bjørnar Moxnes,Rødt,2020-02-27,2020-03-04
1811,2019-2020," Mitt spørsmål går  til statsråd Iselin Nybø.

Det foreslås nå en rekke tiltak når det gjelder Norges CO2-utslipp for at vi skal klare å oppnå målet om 40 pst. utslippsreduksjon. Når det gjelder de tiltakene som nå foreslås for næringslivet, hvor mye må norsk næringsliv investere for å nå disse planlagte målene?

",Morten Ørsal Johansen,Fremskrittspartiet,2020-02-26,2020-02-26
1812,2019-2020," Forskjellene i Norge øker.  De med lavest lønnsinntekt har fått reallønnsnedgang de siste årene,  mens mange på toppen har fått store økninger utover den gjennomsnittlige  lønnsveksten. De siste dagene er vi sågar blitt vitne til at noen  også har tatt ut dobbelt lønn, og at statsministeren bekrefter at det  er helt ok at man tar ut dobbelt lønn. Oljetoppene fikk f.eks. i  snitt 15,9 pst. lønnsøkning i fjor – administrerende direktør i  oljebransjen hadde altså en gjennomsnittlig lønnsvekst på hele 15,9 pst.  Det var økte bonuser som trakk opp lønningene, men likevel: Det  er en del av et bilde.

Vi har sett at 15 av de helt eller delvis statlig eide selskapene ga toppsjefene sine i vekst en samlet godtgjørelse på 10 pst. eller mer fra 2017 til 2018. Den gjennomsnittlige lønnsveksten var da på 2,8 pst. Regjeringens egen oversikt over utviklingen av godtgjørelser til administrerende direktører viser at toppsjefene i seks av de sju statseide børsnoterte selskapene hadde en lønnsvekst over gjennomsnittet for lønnsmottakere i 2018. Fire av disse toppsjefene fikk samlet en økning på over 10 pst.

Spørsmålet mitt går til næringsministeren. Når en ser lederlønningene til Equinor, som har et utgangspunkt på over 16 mill. kr, og videre Telenor på over 15 mill. kr og Norsk Hydro på over 15 mill. kr, er det grunn til å stille seg spørsmål om hvordan dette slår ut når vi nå står foran et lønnsoppgjør – et lønnsoppgjør det egentlig er ganske vesentlig at fagbevegelsen og vanlige arbeidsfolk holder igjen i, med tanke på konkurransekraften til norsk næringsliv. Hvordan vil næringsministeren bidra til at den lønnsfesten som enkelte ledere bevilger seg, der hvor staten er hel- eller deleier, blir stoppet, og at de forstår sin rolle, hva det uttrykker, overfor helt vanlige folk i den situasjonen hvor de f.eks. blir avkrevd moderasjon?

",Terje Aasland,Arbeiderpartiet,2020-02-26,2020-02-26
1813,2019-2020," Letten var stor blant  folk og arbeidarar på Stord, i Gulen og i Vindafjord da Kværner  vann oppdraget med å byggje Equinors nye flytande havvindanlegg  på Tampen i Nordsjøen. Dette kan vere starten på eit heilt nytt  industrieventyr, og det kom jo ikkje ein augeblink for tidleg. Framtida  til petroleumsnæringa og alle arbeidsfolka i næringar knytte til  ho, er høgst usikker dei neste ti åra. Det er nettopp prosjekt som  bl.a. flytande havvind som kan bli redninga for desse sterke industrimiljøa.

Men alle vi veit jo at dette berre er eit pilotprosjekt. Regjeringa har vore stille som mus i spørsmålet om det vil bli laga mål for flytande havvind i Noreg, med vilkår som gjer at vi kan ta ei internasjonal leiarrolle og byggje norsk leverandørindustri.

Da Erna Solberg besøkte norsk leverandørindustri i haust, fekk ho eit uoppfordra og unisont krav om å leggje ambisjonane og pengane på bordet, slik at vi kan byggje nye flytande havvindparkar på norske hav. Men ingenting skjer. Ifølgje ein ny SINTEF-rapport kan vi utvikle over 50 000 nye arbeidsplassar dersom vi raskt legg vilkåra for flytande havvind. Hadde vi hatt vilkåra på plass til å byggje anlegg for karbonfangst og -lagring, ville det kunne gitt mellom 30 000 og 40 000 nye arbeidsplassar. For batteriproduksjonen anslår den same rapporten at det kunne gitt 15 000 nye arbeidsplassar. Men alt dette føreset at vilkåra ligg til rette for det, og at det er politisk vilje. Det har det ikkje vore. Regjeringa har førebels sete musestille, men satsar i staden på å opne nye felt og leggje meir til rette for investeringar og produksjon i petroleum.

Så mitt spørsmål til næringsministeren er: Kan statsråden forklare denne næringsstrategien?

",Torgeir Knag Fylkesnes,Sosialistisk Venstreparti,2020-02-26,2020-02-26
1814,2019-2020," Mitt spørsmål går til næringsministeren.

Norsk eigarskap er eit viktig mål for Senterpartiet. Me meiner at eigarskapet betyr noko, og at korleis bedriftene opptrer, vert påverka av kven som er eigarar. Eigarskapet vert meir ansvarleg når det ikkje sit på andre sida av jordkloden.

Sidan regjeringsskiftet i 2013 har kampen for nasjonalt eigarskap til bedrifter, infrastruktur og naturresursar vore spesielt viktig for Senterpartiet, for me fekk då eit politisk fleirtal, med Framstegspartiet, Høgre, Venstre og Kristeleg Folkeparti, som etter Senterpartiets syn utfordrar det norske og nasjonale eigarskapet.

Me har bak oss nokre år der regjeringa Solberg har selt eller føreslått å selja bedrifter og svekkja lovar og vilkår som sikrar nasjonal kontroll med infrastruktur og naturresursar. Eksempla er mange: I 200 år har me i Noreg hatt ein norsk, nasjonal børs. No har Oslo Børs vorte ein filial styrt frå Amsterdam i børskonsernet Euronext. Regjeringa har kvitta seg med mange selskap, og endå fleire er føreslått lagt under hammaren for å verta selde ut.

Senterpartiet meiner at nasjonalt eigarskap og statleg eigarskap kan vera eit viktig verkemiddel for å sikra det nasjonale eigarskapet. Trass i dette har regjeringa lagt fram ei eigarmelding der det vert sagt at målet er å redusera staten sitt eigarskap.

Noreg er eit rikt land, men når det kjem til eigarskap i Noreg, oppfører me oss som eit fattig land, som sel unna for å halda skuta flytande. Så mitt spørsmål til næringsministeren er enkelt: Kvifor er det eit sjølvstendig mål for regjeringa å kvitta seg med statleg og dermed ofte òg med nasjonalt, norsk eigarskap?

",Geir Pollestad,Senterpartiet,2020-02-26,2020-02-26
1815,2019-2020," Spørsmålet mitt går  òg til kommunalministeren. 

Det er mange som blir politikarar etter at dei har møtt byråkratiet i plan- og byggjesaker. Påbygg av eit hus, frådeling av ei tomt eller bygging av ein garasje eller eit naust er ofte saker som folk trur skal gå greitt, men det er før dei møter byråkratiet og vanskane med miljøvernavdelinga hos Fylkesmannen eller fylkeskommunen – i fyrste rekkje. Difor vender mange av dei seg til oss i Framstegspartiet, som er eit ombodsparti for folk flest, og som vil at me skal ha ja-kommunar som leitar etter ein grunn til å seia ja framfor ein grunn til å seia nei. 

For oss er det eit viktig prinsipp at ein legg stor vekt på lokaldemokratiet i plan- og byggjesaker. Eigedomsretten er eit anna viktig prinsipp. Me ynskjer å forenkla planbehandlinga, redusera planleggingstida og sikra at planar ikkje blir verdilause for utbyggjarar.

I tida då Framstegspartiet var i regjering, fekk me gjort ein god del, men me er langt frå i mål. Kommunaldepartementet har avgjort over 150 saker sidan regjeringsskiftet i 2013, og kommunane har fått medhald i litt over 80 pst. av dei. Til samanlikning var det litt under 40 pst. under den raud-grøne regjeringa. Men etter at Framstegspartiet gjekk ut av regjeringa og Astrup vart kommunalminister, har departementet avgjort tre saker, og no er statistikken dårlegare enn han var under dei raud-grøne, for no har fylkesmennene fått medhald i alle sakene og lokaldemokratiet i ingen. Kommunaldepartementet har ikkje godkjent ein plan i Oslo kommune på Huseby, Kommunaldepartementet har ikkje godkjent ein plan i Vestby kommune, og Kommunaldepartementet har heller ikkje godkjent ein plan i Ulstein kommune. 

Så spørsmålet mitt er: Er det ei kursendring med Framstegspartiet ute av regjering, der fylkesmennene no får bestemma meir og lokaldemokratiet mindre?

",Helge André Njåstad,Fremskrittspartiet,2020-02-26,2020-02-26
1816,2019-2020," Mitt spørsmål går til Astrup.

Som tidligere ordfører banker hjertet mitt for kommunen. Det er vel ikke så rart. For hva er kommunen? Det er barnehager og skoler, helsestasjon og hjemmesykepleie, brøyting og barnevern. Kommunen, de ansatte, tar vare på ungene våre mens vi er på jobb. Det er i kommunen de gjør jobben med å bygge gagns mennesker. Ungene våre leker og lærer med ansatte som trøster og tilrettelegger. Det er først og fremst menneskene som er kommunen – folk som går på jobb hver dag for å levere gode tjenester til innbyggerne, ansatte som skal ha en lønn å leve av, ansatte som koster penger.

Dette huset stiller store krav til tjenestene kommunen leverer. Bemanningsnormer og pedagognorm er innført i barnehager og skoler, uten at det følger nok penger med. Det som imidlertid følger med, er pekefingeren og formaningen om at det bare er å prioritere – det er bare å prioritere innenfor et kommuneopplegg som er det strammeste på 15 år.

Når store deler av kommunebudsjettet bindes opp av bemanningsnormer som ikke er fullfinansiert, er det landets eldre som må plukke opp regningen. Ordfører Ståle Grøtte i Rælingen sier følgende i FriFagbevegelse:

Jeg lurer på hva den nye kommunalministeren vil bidra med til Kommune-Norge og landets eldre – penger eller fortsatt pekefinger?

",Tuva Moflag,Arbeiderpartiet,2020-02-26,2020-02-26
1817,2019-2020,"I Adresseavisen 21. februar 2020 sier kommunal- og moderniseringsministeren at kommunereformen ""må fortsette"", og at Norge fortsatt har ""for mange små kommuner"", noe han så eksemplifiserer med å vise til hvor mange norske kommuner som har under 3 000 innbyggere. I Trøndelag er det i dag 15 kommuner som har under 3 000 innbyggere. 
Mener statsråden at disse bør slå seg sammen, og hvordan har han i så fall tenkt å få dette til?",Marit Arnstad,Senterpartiet,2020-02-26,2020-03-04
1818,2019-2020,"I debatten om taxinæringa på Stortinget 25. februar uttalte statsråden følgende: ""[...] det er ei utfordring innanfor transportsektoren at me har hatt ein auke i direktørstillingar. Det meiner eg er ein uting. Den tendensen og trenden må me snu, òg når det gjeld lønnsnivå"". 19. juni i fjor avdekket NRK at antallet direktører i jernbaneselskapene er nesten femdoblet, fra 11 til 49, og at de seks toppsjefene tjener i snitt 3,2 mill. kroner. 
Hva vil statsråden gjøre med denne utingen, som er en direkte konsekvens av hans forgjengeres politikk?",Trygve Slagsvold Vedum,Senterpartiet,2020-02-26,2020-03-04
1819,2019-2020,"Persontrafikken på nordligste del av Hovedbanen, stekningen Dal–Eidsvoll, ble lagt ned i 2004. Fra da av har befolkningen og et samlet politisk miljø på Øvre Romerike kjempet for å få gjenopptatt persontrafikken og slik få på plass den raskeste og mest miljøvennlige forbindelsen mellom Eidsvoll og Jessheim. Skinnene ligger der, men det trengs utbedringer på Eidsvoll stasjon. SV har tidligere stilt skriftlig spørsmål om saken. 
Vil statsråden ta initiativ til å finne en løsning i denne saken og sørge for at spørsmålet om gjenopptaking av persontrafikken på strekningen Dal–Eidsvoll blir inkludert i KVU-en?",Nicholas Wilkinson,Sosialistisk Venstreparti,2020-02-24,2020-03-04
1820,2019-2020,"Til NTB 9. februar skrev statsråden: ""Et ja til vern av LoVeSe vil føre til at titusenvis av distriktsarbeidsplasser forsvinner ut av landet."" I et skriftlig spørsmål 10. februar ba jeg statsråden legge fram regnestykket bak denne påstanden og en oversikt over hvor mange arbeidsplasser som har forsvunnet siden 2013 på grunn av den sittende regjeringens nei til å konsekvensutrede områdene utenfor Lofoten, Vesterålen og Senja for oljeboring. Statsråden svarte 17. februar overhodet ikke på mitt spørsmål. Derfor gjentar jeg det.
Hvordan ser regnestykket bak statsrådens påstand ut, og hvor mange arbeidsplasser har forsvunnet siden 2013 på grunn av den sittende regjeringens nei til å konsekvensutrede områdene utenfor Lofoten, Vesterålen og Senja for oljeboring?",Lars Haltbrekken,Sosialistisk Venstreparti,2020-02-20,2020-03-04
1821,2019-2020,"På kort varsel og uten å bli involvert i forkant er universiteter og høgskoler fra 1. mars av pålagt å bruke Statsbygg som rådgiver ved leie av lokaler i markedet. 
Ser statsråden at dette undergraver konkurranse, og gir dårligere markedsdynamikk, og dermed dårligere vilkår for universiteter og høgskoler som leietakere?",Nina Sandberg,Arbeiderpartiet,2020-02-20,2020-02-26
1822,2019-2020,"Statsråden viser til økte ressurser i politiet, men politimester i Innlandet politidistrikt Johan Brekke skriver i Gudbrandsdølen Dagningen 20. februar 2020: ""Innlandet politidistrikt må spare nærmere 50 millioner det kommende året, samtidig som vi har krav på å øke antall politiårsverk."" 
Mener statsråden reduserte ambisjoner, lengre saksbehandlingstid og flere henleggelser er i tråd med Stortingets ambisjoner og vedtak, eller vil det bli tilført nødvendige ressurser?",Marit Knutsdatter Strand,Senterpartiet,2020-02-20,2020-02-26
1823,2019-2020,"Widerøe meldte 17. februar at de planlegger å kutte 15 prosent av de kommersielle flyvningene i kortbanenettet, et kutt på 4 000 avganger i året. Widerøe har over lengre tid advart mot at kraftige avgiftsøkninger de siste årene gjør flere kommersielle kortbaneruter ulønnsomme. 
Vil regjeringen ta initiativ til å redusere avgiftstrykket for flyvninger på kortbanenettet, og vil regjeringen frita fly under 20 tonn for flypassasjeravgift?",Sigbjørn Gjelsvik,Senterpartiet,2020-02-20,2020-02-26
1824,2019-2020,"I Groruddalen og Oslo øst ser vi en økende tendens til at utleieselskaper og spekulanter kjøper opp eneboliger og omgjør dem til en rekke hybler eller små utleieboliger. Det annonseres til og med med at villaene kan bli ""utleiemaskiner"". Når det bor langt flere i et område enn før, overbelaster dette infrastruktur som vann, kloakk, trafikk, parkering, søppeltømming m.m. Vi ser også at strøkenes karakter endres, og at barnefamilier trekker seg ut. 
Hvilke tiltak mener statsråden kan settes inn for å motvirke en slik utvikling?",Jan Bøhler,Arbeiderpartiet,2020-02-19,2020-02-26
1825,2019-2020,"Nylig kunne vi lese om en 57 år gammel renholder på jernbanen i Trondheim som begynte å jobbe i daværende NSB for 40 år siden. Nå blir denne renholderen og et tjuetall av hennes kolleger i Trafikkservice oppsagt som følge av jernbanereformen. 
Hvordan stemmer dette overens med gjentatte løfter fra regjeringspartiene om at ingen skal miste jobben som følge av jernbanereformen, synes statsråden at arbeidsfolk skal behandles på denne måten, og vil han foreta seg noe slik at renholderne kan beholde jobbene sine?",Sverre Myrli,Arbeiderpartiet,2020-02-18,2020-02-26
1826,2019-2020,"I skriftlig spørsmål 22. november 2018 ble daværende kulturminister bedt om å ta initiativ til en dialog med danske myndigheter om overføring av det eldste bevarte avtrykket av Bergen bys segl og andre norske middelalderdokumenter til Norge. Statsråden oppfordret da Arkivverket til å gjøre en henvendelse til Københavns universitet, som så fikk til svar at slik dialog må tas på politisk nivå. Nylig har Island tatt et slikt initiativ overfor Danmark for å få utlevert islandske håndskrifter.
Vil statsråden gjøre det samme?",Audun Lysbakken,Sosialistisk Venstreparti,2020-02-13,2020-02-26
1827,2019-2020," Under trontaledebatten i  oktober sa statsministeren at det er�

I dag ville hun nok kanskje ikke ha brukt akkurat de ordene, for tjenesten er fortsatt sårbar. I Finnmark er beredskapen fortsatt for lav på kortbanenettet. Beredskapen for desember 2019 var på 80 pst., og det er alarmerende dårlig. For januar var den på 89 pst., som fortsatt er for dårlig. Og avviksrapportene for desember viser at spesielt Alta hadde store avvik. Alta er den største byen i Finnmark, 20 000 innbyggere, og det gjør at de sjeldne og større hendelsene oftest kommer der, og befolkningens trygghet er helt avhengig av en fungerende tjeneste.�

Nå har Helsetilsynet varslet systemtilsyn for å se om luftambulansetjenesten, altså helseforetaket, som har ansvaret for oppdraget, har gjort en forsvarlig jobb, og fylkeslegen gjennomgår flere hendelser som dukker opp i kjølvannet av luftambulansekrisen.�

Vil statsministeren i dag erkjenne at regjeringen tok for lett på situasjonen i fjor høst? Og kan statsministeren forsikre at regjeringen vil opprettholde avhjelpende tiltak så lenge den nye operatøren ikke klarer å levere en stabil tjeneste?�

",Ingvild Kjerkol,Arbeiderpartiet,2020-02-12,2020-02-12
1828,2019-2020," Sist uke var det en grundig  sak i Stavanger Aftenblad om «tidenes dyreste regjering». Den viste  at staben vokser, at 13 byråkrater på SMK har over 1 mill. kr i  inntekt i året, og at 2019 er femte året på rad hvor man ikke kutter  i pengebruken på seg selv i regjeringen. Årlig koster nå regjeringen  og SMK over 300 mill. kr. Det er rekord, og det er en rekord satt  under Erna Solbergs ledelse. �

Så var det en gjennomgang i Aftenposten av etterlønn, som viste at avgåtte statsråder, statssekretærer og rådgivere har fått over 20 mill. kr totalt i etterlønn i perioden fra 2014 til 2019. Med Fremskrittspartiets exit kan vi nå få opptil 10 mill. kr i ytterligere etterlønnsutgifter. �

Når vanlige folk mister jobben og må søke om dagpenger hos NAV, får de maksimalt 62,4 pst. av tidligere lønn og bare for lønn på opptil 6 G, dvs. 600 000 kr. �

Rødt foreslo for to uker siden å ha et tak på etterlønnen for statsråder på nettopp 62,4 pst. av tidligere lønn, samme prosentsats som folk flest får når de mister jobben sin. Det forslaget stemte regjeringspartiene imot, Arbeiderpartiet imot, Senterpartiet imot og Fremskrittspartiet imot. �

Jeg lurer på hvorfor det er riktig at vanlige folk som mister jobben sin, må søke om dagpenger og maks får to tredjedeler av tidligere lønn, mens en statsråd på millionlønn er garantert en helt arbeidsfri inntekt i minst en måned, men i mange tilfeller får det i opptil et halvt år? �

",Bjørnar Moxnes,Rødt,2020-02-12,2020-02-12
1829,2019-2020," Landet har nettopp fått enda  en forsmak på hva slags klode vi overlater til ungene våre. Ekstremværet  «Elsa» førte denne uken til stormflo fra Agder til Trøndelag, og  i Europa har uværet kostet seks mennesker livet. De siste årene  har skader på bygninger på grunn av styrtregn blitt åttedoblet.  Selv om statsministeren ofte sier at utslippene går ned, er utslippene  i Norge nå fortsatt høyere enn de var i 1990, da vi begynte med  klimapolitikk i Norge. Hvis vi fortsetter i samme tempo, vil det  ta 125 år før vi blir et nullutslippssamfunn. Statsministeren har  posisjonen i Norge i dag til å kunne påvirke om de som er unge i  dag, kommer til å oppleve ekstremvær som «Elsa» hvert tiende år,  hvert femte år eller hvert andre år. �

Nå har regjeringen inngått forpliktende klimasamarbeid med EU og skjerpet målene vi har rapportert at vi skal klare på utslippskutt. Men for i det hele tatt å kunne vurdere hvordan regjeringens forslag til statsbudsjett påvirker klimaet vårt, er vi – både Stortinget og regjeringen selv – avhengig av sektorvise utslippsbudsjetter som viser, sektor for sektor, hvordan budsjettet enten øker utslippene eller kutter i utslippene. �

Et sånt klimabudsjett har vi innført i Oslo – og med det inspirert en rekke millionbyer i verden, som New York, Sydney, Paris og Rio de Janeiro – men nasjonalt mangler vi et sånt demokratisk verktøy for de folkevalgte. Hittil opplever jeg at regjeringen har vært ekstremt motvillig til å vise fram effekten av statsbudsjettet sitt på vår tids største utfordring: klimakrisa. �

Vil regjeringen levere sektorvise klimabudsjetter framover som viser hvordan Norge kan være i rute til 2030-målet, fra og med statsbudsjettet for neste år?�

",Une Bastholm,Miljøpartiet De Grønne,2020-02-12,2020-02-12
1830,2019-2020," Jeg vil tilbake til klima  og miljø. Det var i sannhet et merkelig angrep fra Fremskrittspartiet  på statsministeren, for det regjeringen nå har meldt inn, bærer  veldig preg av at Fremskrittspartiets innflytelse fortsatt gjelder  i miljøpolitikken, til tross for at de er ute av regjering, for  her har man meldt inn betydelig vilje til bruk av f.eks. kvotehandel, når  det som burde være den riktige linjen, er at vi skal ta utslippskuttene  i Norge.�

Denne våren jobber regjeringen med både oppfølgingen av Klimakur og forvaltningsplanen for Barentshavet og havområdene utenfor Lofoten. Bakteppet for det arbeidet er at det er funnet mer fossil energi enn det vi kan brenne hvis vi skal unngå katastrofal global oppvarming. Det er en erkjennelse som blir nødt til å prege norsk politikk, for det betyr at betydelige deler av de fossile energiressursene som finnes på kloden, er nødt til å bli liggende hvis vi skal stanse klimakrisen. �

I den situasjonen bruker altså Norge store summer på å lete etter olje og gass som vi risikerer at det ikke vil være marked for i framtiden, og vi risikerer at om vi bruker for mye penger på petroleumsinvesteringer i dag, så står det i veien for investeringene i de nye, grønne oppgavene som kan gi industrien vår muligheter til å omstille seg mens det ennå er tid til å sikre bedrifter, arbeidsplasser og velstand.�

Før jul kom altså meldingen om at Equinor ikke vil føre oljen fra Johan Castberg-feltet til land i Finnmark likevel. Olje og gass gir ikke nødvendigvis så mange distriktsarbeidsplasser som noen har trodd. Men i denne situasjonen starter altså statsministeren – statsministerens parti, skal jeg korrigere til – en ny debatt om oljeboring utenfor Lofoten, Vesterålen og Senja, og distriktsministeren, som vi allerede har vært inne på, sa i helgen at å si nei til oljeboring utenfor Lofoten, Vesterålen og Senja gjør at vi vil miste – jeg siterer – «titusenvis av distriktsarbeidsplasser».�

Hva var det som var regjeringen sitt syn på oljeboring utenfor Lofoten, Vesterålen og Senja igjen?�

",Audun Lysbakken,Sosialistisk Venstreparti,2020-02-12,2020-02-12
1831,2019-2020," Etter regjeringsendringene  i januar valgte regjeringen å utnevne en egen distrikts- og digitaliseringsminister.  Spørsmålet er hva den statsråden egentlig skal ha ansvaret for.  Av de midlene som regjeringen sier de har satt av til såkalte brede  distriktspolitiske tiltak, har distriktsministeren bare ansvaret  for 3 pst., og mesteparten av disse tre prosentene går direkte til  fylkene og blir forvaltet der. Distriktsministeren er med andre  ord en statsråd nesten uten portefølje. En må spørre seg om det  er mest for egen PR og kommunikasjon regjeringen har oppnevnt en  slik statsråd. For oss i Stortinget blir i alle fall dette litt  uryddig. Det er vanskelig å føre meningsfylte diskusjoner med en  distriktsminister som verken har makt eller penger. Kommunalminister  Astrup har mye mer å si for distriktene enn distriktsministeren.  Det samme gjelder justisministeren, helseministeren og finansministeren.  Det er de som er de egentlige distriktsministrene i regjeringen  – sjøl om de sjølsagt altfor ofte driver med sentralisering, altså  det motsatte av en god distriktspolitikk. Det regjeringen risikerer  med denne bortorganiseringen av distriktsansvar, er faktisk å marginalisere  distriktspolitikken. Det synes som om distriktsministeren mer enn  noe annet er tiltenkt en rolle som en slags lynavleder for en regjering  som sliter med troverdigheten i distriktene. �

Regjeringen har hatt noen eksempler på at de har utnevnt statsråder uten portefølje. Vi tenkte jo da de omdannet regjeringen og fjernet eldreministeren og samfunnssikkerhetsministeren, at de hadde lært av det. Da er spørsmålet: Hvorfor har de nå nok en gang oppnevnt en statsråd som verken har makt over viktige områder eller penger til å gjøre noe med distriktspolitikken?�

",Marit Arnstad,Senterpartiet,2020-02-12,2020-02-12
1832,2019-2020," I forrige uke meldte regjeringen  inn forsterket klimamål under Parisavtalen, og det helt uten å ane  konsekvensene av hva dette koster. Jeg tror neppe Fremskrittspartiet  ville vært med på det, men det får man jo aldri vite.�

Så har jeg sett at regjeringen har prøvd å bagatellisere dette gjennom å si at jo, men her må man skille mellom mål og virkemidler. Men det må bety enten at man ikke kan ta dette målet seriøst, eller at man er villig fra regjeringens side til å ta alle virkemidler i bruk selv om de ikke er samfunnsøkonomisk lønnsomme. Og på spørsmålet om hvorfor man ikke har utredet og kvalitetssikret, svarte statssekretær Fischer: Fordi vi ikke har noe valg. For meg høres det ut som et nytt prinsipp, fordi jeg trodde at også klimatiltak både skal utredes og prioriteres. �

Derfor blir mine spørsmål til statsministeren: Vet statsministeren hva disse forsterkede forpliktelsene kommer til å koste? Vet statsministeren hvor mye disse forsterkede forpliktelsene kommer til å redusere utslippene med både hjemme og ute? Og vet hun i hvilket omfang slike tiltak kan påvirke norske arbeidsplasser på en negativ måte?�

",Siv Jensen,Fremskrittspartiet,2020-02-12,2020-02-12
1833,2019-2020," Et ordnet arbeidsliv er  et gode for folk på jobb, og det er et konkurransefortrinn og egentlig  selve kjernen i den norske modellen. Norske lønns- og arbeidsvilkår  er under press i mange bransjer. Vi hører om innleie, lønnsdumping, lønnstyveri  og usikre kontrakter som utbredte fenomener i deler av økonomien.  Det er en trussel mot folk på jobb, men det er også en trussel mot  et arbeidsliv som er fundamentet i den norske modellen, grunnlaget  for produktiviteten, økonomien og fellesskapet og nye jobber. �

Et tema som har vært oppe i mange år, men som denne regjeringen har vist påfallende liten interesse for, er lønns- og arbeidsvilkårene til sjøfolk i norske farvann og på norsk sokkel. Mange fartøy som seiler på norske hav og på oppdrag langs Norges kyst, har i dag utenlandske sjøfolk på lønninger man ikke kan leve av i Norge. Vi hører om lønninger i noen tilfeller nede i 30–40 kr i timen, også på skip som jobber mellom norske havner. En av konsekvensene av det er at andelen norske sjøfolk, nordmenn som jobber på fartøyene, går ned – i fraktfarten er den gått ned fra 60–70 pst. til rundt 20 pst. på 15 år.�

Så er spørsmålet: Kan vi gjøre noe med det? Regjeringen har flere ganger sagt at det kan vi ikke. Nå har to uavhengige utredninger – én av dem er bestilt av regjeringen – vist at det er mulig å stille krav om norske lønns- og arbeidsvilkår i norske farvann og på norsk sokkel. I går fikk vi også et konkret lovforslag, utarbeidet av Nordisk institutt for sjørett, om hvordan det kan gjøres. Vi har handlingsrom, vi har fakta. Arbeiderpartiet har sammen med SV og Senterpartiet fremmet et forslag om å nedsette et partssammensatt utvalg som skal komme fram til konkrete løsninger og lovforslag på dette området. Vil statsministeren sørge for å sette ned et slikt utvalg for å sikre rettferdighet for sjøfolkene som jobber hos oss og for oss?�

",Jonas Gahr Støre,Arbeiderpartiet,2020-02-12,2020-02-12
1834,2019-2020,"Helseministeren har svart på et spørsmål fra meg om rehabilitering ved språkproblemer, jf. skriftlig spørsmål nr. 739 (2019–2020). Jeg ville ha svar på hvilke kommuner som har offentlige logopeder for å hjelpe folk når de trenger det. Helseministeren svarte at regjeringen ikke vet hvilke kommuner som har logoped til voksne. At Norge ikke vet hvorvidt personer som trenger logoped der de bor, har tilgang på det, er et stort problem.
Hva vil statsråden gjøre for at alle i hele landet skal få god, gratis logopedhjelp når de trenger det?",Nicholas Wilkinson,Sosialistisk Venstreparti,2020-02-11,2020-02-26
1835,2019-2020,"Deponiet for farlig avfall på Langøya forventes å være fylt opp i løpet av 2024. For næringslivet og kommunale forbrenningsanlegg, som er avhengige av å kunne levere farlig avfall, skaper manglende avklaring stor usikkerhet. Høringsfristen for ekspertutvalgets rapport er ute. 
Vil regjeringen ta ansvar for å finne et alternativt deponi, eller vil det overlates til markedet?",Svein Roald Hansen,Arbeiderpartiet,2020-02-11,2020-02-26
1836,2019-2020,"AAP-aksjonen viser i en ny undersøkelse at mange mennesker har fått avslag på sin søknad om AAP eller uføretrygd som følge av overprøving av brukernes lege og spesialisterklæringer uten innhenting av tilleggsopplysninger fra behandlende lege. Aksjonsgruppen viser til at Trygderetten har stadfestet at det å ikke innhente slike opplysninger er en saksbehandlingsfeil som medfører at vedtaket er ugyldig. 
Hva er statsrådens vurdering av Navs utbredte praksis med å tilsidesette søkernes legeerklæringer når de avslår søknader?",Bjørnar Moxnes,Rødt,2020-02-06,2020-02-12
1837,2019-2020,"Tolketjenesten er en forutsetning for at døve, døvblinde og hørselshemmede skal kunne delta i samfunnet på lik linje med andre. Gjentatte utredninger har blant annet påvist mangler ved organisering av tjenesten, som igjen går ut over kvaliteten i tilbudet som gis.
Hva vil statsråden gjøre for å sikre brukerne tilgang til rett tolk til rett tid?",Lise Christoffersen,Arbeiderpartiet,2020-02-06,2020-02-12
1838,2019-2020,"Saken fra Sørlandet sykehus hvor en lege har skadet og lemlestet flere pasienter ved sykehuset i Flekkefjord, er svært alvorlig. Likevel fikk vedkommende fortsette å operere på sykehuset i Kristiansand når han var under gransking. Helseministeren peker på at helseforetakene er ansvarlige. Dette er tydeligvis ikke godt nok når dette kan skje. I politiet tas ansatte ut av tjeneste når de er under etterforskning av Spesialenheten. 
Vil statsråden instruere helseforetakene om å ta helsepersonell som er under etterforskning for grov behandlingsfeil, straks ut av tjeneste, og om nødvendig endre lovverket?",Åshild Bruun-Gundersen,Fremskrittspartiet,2020-02-06,2020-02-12
1839,2019-2020,Når vil statsråden legge fram en opptrappingsplan for å imøtekomme det store behovet næringslivet har for fagarbeidere med høyere yrkesfaglig utdanning?,Jorodd Asphjell,Arbeiderpartiet,2020-02-06,2020-02-12
1840,2019-2020," Mitt spørsmål går også til  kunnskapsministeren.

Samarbeidet mellom staten og kommunene og de private barnehagene har vært og er en svært vellykket velferdsreform, og private barnehager har vært viktige for å sikre det som er aller viktigst for mange barnefamilier, nemlig å skaffe nok barnehageplasser. Vi vet at de aller fleste private barnehagene har høy kvalitet, de representerer et stort pedagogisk og innholdsmessig mangfold, de har gjennomgående lavere sykefravær, drives effektivt, og vi er alle kjent med at private barnehager scorer suverent best på foreldreundersøkelser. 

Sektoren er allerede gjennomregulert i form av f.eks. bemanningsnorm og makspris, og det er vel ingen hemmelighet at selv om Fremskrittspartiet også ser at det kan være behov for rydding i regelverket, er ikke vi like store tilhengere av at rydding i regelverket skal føre til enda flere reguleringer. 

I fjor sendte regjeringen ut på høring et forslag til regulering av private barnehager med en del åpne spørsmål, hvor regjeringen altså ikke pekte ut en retning, men hvor man ba om tilbakemeldinger før man ville konkludere. Forslagene til ny regulering som har vært ute på høring, har blitt grundig belyst av den private barnehagesektoren, og en del punkter har mottatt mye kritikk. 

Vil kunnskapsministeren lytte til sektorens innspill og skrinlegge de punktene som har mottatt mest kritikk, som f.eks. å gjøre endring av tilskudd til pensjoner uten å se finansieringen i en sammenheng, samt kravet om at hver barnehage må organiseres som et eget rettssubjekt? 

",Roy Steffensen,Fremskrittspartiet,2020-02-05,2020-02-05
1841,2019-2020," Mitt spørsmål går  til kunnskapsministeren. Det er hyggelig å møte den nye kunnskapsministeren  i Stortinget, men det politiske bakteppet synes jeg er alvorlig. 

Norsk skole står overfor en alvorlig lærermangel, og konsekvensene merkes allerede i norske klasserom. Andelen ukvalifiserte er den høyeste på 15 år, en økning på nesten 50 pst. siden høyreregjeringen overtok. Halvparten av timene med spesialundervisning utføres av ukvalifiserte assistenter, og kommuner, spesielt i distriktene, melder om store vanskeligheter med å rekruttere lærere. 

Ser vi framover, vil det sannsynligvis bare bli verre. Vi ligger an til å mangle 5 800 kvalifiserte lærere i 2040 ifølge SSB. Det er en økning i lærermangelen på 1 800 lærere siden den forrige beregningen til SSB.

Det er mange som nå er spente på hva som blir annerledes når Venstre har arvet Kunnskapsdepartementet fra Høyres grep. Så langt er det ingenting som vitner om at det blir noen særlig endring i den politiske kursen.

Sånn sett vil jeg minne statsråden på et sitat fra 2013, da hun satt i opposisjon. Da sa partileder Skei Grande:

Dette tenker jeg er en uttalelse som nå bør forplikte når en har ansvar i det aktuelle departementet. Vil statsråden fortsette Høyres politiske linje og fortsatt styre blindt mot en økende lærermangel og flere ukvalifiserte, eller kan vi nå forvente nye, konkrete grep for å snu denne trenden?

",Torstein Tvedt Solberg,Arbeiderpartiet,2020-02-05,2020-02-05
1842,2019-2020," Vi liker å tenke på  Norge som et «likt land», et land hvor det er kort vei mellom sjefen  og arbeideren. Men Norge er jo ikke så likt som det en gang var.  Ulikheten i makt og rikdom i Norge øker, og det er særlig de med  høyest inntekt som har stukket fra resten av samfunnet. Samtidig  har de med lavest inntekt fått en mindre andel av kaka. Når vi ser  på formue, er tallenes tale enda tydeligere. Ulikhetene i formue  i Norge er nå på høyde med Storbritannia og høyere enn i land som  Frankrike, Italia og Spania. I dag kontrollerer den rikeste tiendedelen  i Norge over halvparten av all formue i Norge, og den rikeste tusendelen  eier 10 pst. av formuen. 

Jeg mener at disse tallene er veldig alvorlige. Ikke bare er det negativt for hele samfunnet når ulikheter vokser, men når rikdommen og formuen i Norge samles på stadig færre hender, samles også makta på færre hender. En milliardær kan påvirke politikken som føres i Norge, på helt andre måter enn det en hjelpepleier kan.

Vi i SV har nå i to stortingsperioder tatt opp den økte ulikheten med statsrådens forgjenger, Siv Jensen. Gang på gang fikk vi bare ull når vi forsøkte å spørre Siv Jensen om forskjellene øker. Til slutt fikk vi en erkjennelse av det, men først da stortingsflertallet vedtok at regjeringen måtte lage en hel stortingsmelding om temaet. Så jeg begynner enkelt: Er finansministeren enig i at forskjellene i makt og rikdom øker?

",Kari Elisabeth Kaski,Sosialistisk Venstreparti,2020-02-05,2020-02-05
1843,2019-2020," Det er et ferjeopprør  langsetter kysten, og det skjønner jeg godt, for lokalsamfunnene  er fullstendig avhengig av ferjene. Høye ferjepriser gjør at hverdagen  til folk blir vanskeligere og mer krevende. En av hovedårsakene  til økte priser er at regjeringen og Stortinget har satt som mål  at man skal ha mer miljøvennlige ferjer. Kostnadsanslaget for det  etter at staten har bidratt, er 468 mill. kr årlig i økte kostnader. 

Det som er litt interessant, er at vi har stilt et spørsmål til Monica Mæland tidligere: Hvor mye penger bruker staten på konsulenttjenester? Da fikk vi et omfattende svar, og på den ene linjen sto det at i de første elleve månedene i fjor brukte staten Norge og regjeringen Solberg 687 mill. kr på PR- og rådgivningstjenester og organisasjonsrådgivning. Over 700 mill. kr årlig på PR-byrå, PR-konsulenter og organisasjonsrådgivere – det er et enormt beløp. 

I går kunne vi se at statsråd Hareide reiste til Møre og Romsdal. Han sa at han var der for å lytte – han hadde ikke så mange tiltak, men han skulle lytte og høre. Da har jeg et gratis råd – jeg skal ikke ta sånne Listhaug-priser som da hun var i First House og tok flere tusen kroner per råd, jeg skal gi et gratis råd: Fatt et vedtak i regjeringen der dere sier at nei, vi skal ikke bruke mer av den typen konsulenttjenester, bruke PR-byråer mer, bruke millionbeløp på det, men heller spare de pengene. Hvis tallet til Mæland var riktig, kan man spare ca. 700 mill. kr og heller bruke de pengene på å få ned ferjeprisene og ta hele kostnaden med å gjøre landets ferjer miljøvennlige. Rådet er gratis. Vil Sanner ta det? 

",Trygve Slagsvold Vedum,Senterpartiet,2020-02-05,2020-02-05
1844,2019-2020," Mitt spørsmål går til  utenriksministeren, og det gjelder den operasjonen regjeringen iverksatte  uten Fremskrittspartiets samtykke, om å hente en familie fra Syria  til Norge, hvorav moren var medlem av IS.

Dette er jo en operasjon som har skapt mye debatt, og Fremskrittspartiet mener det er helt naturlig at det stilles mange spørsmål i etterkant av en sånn type operasjon. Vi snakker ikke om en hvilken som helst operasjon. Utenriksministeren har selv sagt at dette var en operasjon som pågikk i et høyrisikoområde, og at den har vært svært krevende å gjennomføre. Det kan man enkelt forstå. Hele denne beslutningen er basert på én enkelt opplysning, som regjeringen har omtalt som en antatt alvorlig syk femåring. 

Når regjeringen gjennomfører operasjoner som er så kontroversielle, og som fører til at et parti forlater regjeringen, er det naturlig at også offentligheten får vite om regjeringen fattet den beslutningen på rett eller galt grunnlag. Det har noe å gjøre med at folk skal gjøre seg opp en vurdering av om de har tillit til hva regjeringen beslutter. 

Mitt spørsmål er om utenriksministeren vil kategorisere denne operasjonen som en farlig operasjon, og hvilke kriterier regjeringen legger til grunn for å iverksette en operasjon som kan sette norsk personell i fare. 

",Jon Engen-Helgheim,Fremskrittspartiet,2020-02-05,2020-02-05
1845,2019-2020," La meg fyrst få gratulera Sanner  med eit nytt og viktig verv. Etter tolv år i finanskomiteen og fleire  statsrådspostar har han jo alle føresetnader for å gje oss gode  svar på det som me måtte spørja om.

Rett før årsskiftet kom det ein ny rapport frå CICERO. Den handla om nordmenn sine haldningar, normer og åtferd knytte til klimaomstilling. No er det ikkje sikkert at finansministeren har rokke å lesa den rapporten, og det skal eg ikkje halda imot han. Men i denne rapporten står det noko om kva ulike grupper i samfunnet meiner om klimaendringar, om klimapolitikk og om eige ansvar.

I rapporten er det særleg éin viktig variabel for om ein bekymrar seg for klimaendringane og er villig til å endra si eiga åtferd, og det er inntekt. Det viser seg at dei som er i dei høgaste inntektsgruppene, særleg dei som har ei personleg årsinntekt på over 800 000 kr, er mindre bekymra, mindre villige til å endra eiga åtferd og mindre villige til å støtta politiske initiativ for å forhindra klimaendringane. Det er samtidig ei av dei gruppene som står for mest utslepp. Dei har råd til å forbruka meir, og dei gjer det gjerne.

No er det jo sånn at klimapolitikken høyrer heime hos klimaministeren, men dette handlar om fordeling, og det er finansministeren sitt bord. Spørsmålet mitt er: Kva har finansministeren tenkt å gjera for at det er dei med dei høgaste inntektene som må bidra mest for at me skal lykkast med klimaomstillingane?

",Hadia Tajik,Arbeiderpartiet,2020-02-05,2020-02-05
1846,2019-2020,"Hva vil statsråden gjøre for at sanksjonsmulighetene for digitale utsalgssteder som omsetter tobakk/snus i det norske markedet, skal bli like strenge som de som allerede gjelder for fysiske utsalgssteder av de samme varene?",Hege Haukeland Liadal,Arbeiderpartiet,2020-02-04,2020-02-12
1847,2019-2020,"Norge har i flere år fått store summer fra EØS-bevilgningen til Hellas i retur. Dette skjer samtidig med at det er en humanitær asylkrise på de greske øyer og veldig store mangler i asylsaksbehandlingen i landet. Både flyktningene og lokalbefolkningen lider. Norge har nå inngått en ny avtale med Hellas om EØS-midlene.
Hvordan vil regjeringen sikre at EØS-midlene faktisk blir brukt til å bedre situasjonen, og vil regjeringen ta initiativ til at midler som eventuelt ikke blir brukt, avsettes til humanitær hjelp?",Karin Andersen,Sosialistisk Venstreparti,2020-01-31,2020-02-26
1848,2019-2020,"Hvordan skal VTA-bedrifter nå målet om å ha flere deltagere utplassert hos ordinære arbeidstakere, når deltagerne ikke får de hjelpemidlene de trenger for å utføre arbeid på den aktuelle arbeidsplassen?",Tuva Moflag,Arbeiderpartiet,2020-01-31,2020-02-12
1849,2019-2020,"Det vert ofte tala om eit digitalt klasseskilje. No er det i ferd med å bli eit større transportmessig klasseskilje mellom folk som er avhengige av ferjer, og dei som ikkje er det. Verst er det for dei som er avhengige av fylkesvegferjer. Staten kompenserer ikkje fylka for dei reelle utgiftene dei har til ferjedrifta og til miljøferjer. Prisane veks, og tilbodet blir dårlegare somme plassar. 
Vil statsråden ta ansvar for å finne ordningar som sikrar at fylkeskommunane blir sett i stand til å gi eit godt ferjetilbod?",Jenny Klinge,Senterpartiet,2020-01-30,2020-02-05
1850,2019-2020,"Ved statsrådens tiltredelse kunne vi høre at han heiet på fagorganisering i Norge. 
Hvilke deler av regjeringens fagforeningsfiendtlige politikk vil han endre for å følge ord med handling?",Arild Grande,Arbeiderpartiet,2020-01-30,2020-02-05
1851,2019-2020,"I dag er særnamsmannskompetansen knyttet direkte til skatteoppkreveren. Finansdepartementet foreslo i statsbudsjettet for 2020 at kommunene skal få beholde særnamsmannskompetansen. 
Hvordan skal dette løses når den kommunale skatteoppkreveren etter planen overføres til Skatteetaten 1. juni 2020, hvordan er spørsmålet utredet, og hvilken dialog har det vært med de berørte partene?",Sigbjørn Gjelsvik,Senterpartiet,2020-01-30,2020-02-05
1852,2019-2020,"Høye fergepriser har ført til opprør langs kysten, voldsomme prisøkninger kan føre til fraflytting. I enkelte områder er det mulig å kjøpe fergekort som fører til at en kan få halvert kostnaden for fergeturen. Disse rabattordningene er dyre, og siden jeg bor på ei øy, så vet jeg at mange syns det å bruke 3 500 kroner for å kunne få rabatt er vanvittig usosialt dyrt. 
Vil statsråden sørge for at prisen på ferger og hurtigbåter holdes på et slikt nivå at folk faktisk kan bruke tilbudet i stedet for å måtte flytte?",Geir Adelsten Iversen,Senterpartiet,2020-01-30,2020-02-05
1853,2019-2020,"Vestland fylke har ein vanskeleg økonomi etter samanslåinga. Dei har ikkje fått økonomisk overføring frå staten, slik regjeringa lova. Det mest akutte er ekstra kostnader ved overgang til nullutslepp frå ferje og hurtigbåt. 380 mill. kroner for ferjer i Hordaland, 100 mill. kroner for hurtigbåt mellom Sogn og Fjordane og Bergen. Snart står ferjene i Sogn og Fjordane for tur. 
Vil statsråden at Vestland skal reversere overgangen til nullutslepp, eller vil regjeringa løyve midlane som trengs for å få utsleppsfrie ferjer og hurtigbåtar?",Liv Signe Navarsete,Senterpartiet,2020-01-30,2020-02-05
1854,2019-2020,"Helgeland er blant regionene i landet som vil få størst økning i antall eldre, samtidig som andelen i yrkesaktiv alder faller. 
Hvordan skal vi rekruttere flere unge til regionen, og hvordan skal vi løse oppgaven med stadig flere eldre, når regjeringen kutter i desentraliserte utdanningstilbud for både sykepleiere og lærere på Helgeland?",Tuva Moflag,Arbeiderpartiet,2020-01-30,2020-02-05
1855,2019-2020,"I 2018 konkluderte styret ved OsloMet med at studiestedet på Kjeller skulle opprettholdes. Nå lanserer rektor et forslag om å sentralisere virksomheten til Oslo. 
Mener statsråden en hastebeslutning allerede i mars tilfredsstiller kravene til forsvarlig utredning og medvirkning?",Marit Knutsdatter Strand,Senterpartiet,2020-01-30,2020-02-05
1856,2019-2020," I Øst-Finnmark går befolkningstallet ned, og offentlige arbeidsplasser forsvinner. Samtidig opplever folk at staten trekker seg tilbake. Et eksempel er tilbudet til barna. En oversikt over barnefaglig kompetanse i Finnmark, ut over det kommunale tilbudet, viser at nesten alt er lagt til Vest-Finnmark. Ett av få kompetansemiljøer i Øst-Finnmark, Vadsø ungdomssenter, legges nå ned. 
Hva vil statsråden gjøre for at barna i Øst-Finnmark skal sikres samme tilbud som barn i resten av landet, og for å snu befolkningsnedgangen?",Jonas Gahr Støre,Arbeiderpartiet,2020-01-30,2020-02-05
1857,2019-2020,"Ferjereisande i Hordaland og langs heile kysten står i ein uhaldbar situasjon. Frå nyttår har ferjebillettprisane auka i størrelsesorden 35–40 pst. Denne meirkostnaden er så stor at innbyggjarane i distrikta no anten må flytte eller bytte jobb for å få den økonomiske kabalen til å gå opp. 
På kva måte vil statsråden sikra at ferjereisande og fylkeskommunen ikkje står aleine med den store meirkostnaden som er påført med omlegginga til låg- og nullutsleppsteknologi?",Hans Inge Myrvold,Senterpartiet,2020-01-30,2020-02-05
1858,2019-2020,"Det er kommet alvorlig kritikk mot barnevernet på flere områder: brudd på menneskerettigheter, manglende helseoppfølging, mangel på og stor turnover blant personale, og kvaliteten er variabel. Arbeiderpartiet vil ha mer øremerking av stillinger til kommunalt barnevern og har foreslått en bred og helhetlig reform. Høyreregjeringens svar er å slå sammen enda flere kommuner, slik Ørmen Johnsen har foreslått. 
Hva vil statsråden gjøre for å sikre barna i distriktene et likeverdig tilbud innen barnevern, uavhengig av hvor de bor?",Kari Henriksen,Arbeiderpartiet,2020-01-30,2020-02-05
1859,2019-2020,"Stortinget vedtok i oktober 2019 enstemmig følgende: ""Stortinget ber regjeringen sørge for at høyere utdanningsinstitusjoner vektlegger sitt regionale ansvar og desentralisert utdanning i hele landet.""
Hvordan vil statsråden sørge for at dette vedtaket blir fulgt opp?",Jorodd Asphjell,Arbeiderpartiet,2020-01-30,2020-02-05
1860,2019-2020,Kva plan har statsråden for å sikre mobiltelefondekning og ladestasjonar for elbilar i heile landet?,Ingrid Heggø,Arbeiderpartiet,2020-01-30,2020-02-05
1861,2019-2020,"Det er store forskjeller i fordelingen av den statlige kultursatsingen mellom ulike deler av landet. 
Hvordan vil statsråden bidra til en jevnere fordeling, slik at hele Norge får et godt tilbud av kulturopplevelser og kulturaktiviteter?",Trond Giske,Arbeiderpartiet,2020-01-30,2020-02-05
1862,2019-2020,"En kvalitet ved Norge er at det bor folk i hele landet. Men for at det skal bo folk i hele landet, må det også være boliger i hele landet. I mange distriktskommuner kan det være risiko forbundet med å bygge seg en ny bolig. Man kan risikere at byggekostnaden for en ny bolig langt overstiger det boligen vil være verdt dersom den må selges. 
Hva vil statsråden gjøre konkret for å redusere den økonomiske risikoen ved å bygge nye boliger i distriktene?",Siri Gåsemyr Staalesen,Arbeiderpartiet,2020-01-30,2020-02-05
1863,2019-2020,"Like rammevilkår er et viktig virkemiddel i distriktspolitikken. Naturressursene vi skal leve av, ligger i distriktet, og skal vi få produktene ut til markedet, er vi avhengig av god infrastruktur helt ut til bedriften. Nå varsler deler av anleggsbransjen i distriktet vårt en bekymring. De må si opp folk, fylkeskommunene har ikke midler til å bygge vei. Det blir stadig færre veiprosjekter de kan konkurrere på. 
Hvordan vil statsråden bidra til at fylkeskommunen igjen kan bidra til regional utvikling?",Kirsti Leirtrø,Arbeiderpartiet,2020-01-30,2020-02-05
1864,2019-2020,"For Distrikts-Norge er samferdsel og kommunikasjon avgjørende for bolyst og positiv næringsutvikling. Norge har et stort etterslep på vedlikehold av fylkesvegene, stipulert til over 60 milliarder kroner. 
Er statsråden enig i at oppgradering av fylkesvegene er avgjørende for en positiv utvikling av hele Norge?",Ingalill Olsen,Arbeiderpartiet,2020-01-30,2020-02-05
1865,2019-2020,"Domstolkommisjonen, som har sett på strukturen i domstolene, har kommet med et forslag som vil kunne føre til en storstilt sentralisering av landets domstoler. Nedleggelsene vil kunne føre til lengre reisevei for folk og lokalt næringsliv som trenger å få sine rettslige avklaringer. 
Hvordan vil statsråden ivareta distriktshensyn i den videre prosessen med domstolstrukturen?",Maria Aasen-Svensrud,Arbeiderpartiet,2020-01-30,2020-02-05
1866,2019-2020,"Kva har statsråden tenkt å gjere for å sikre arbeidsplassar, kompetanse og verdiskaping i distrikta framover?",Hadia Tajik,Arbeiderpartiet,2020-01-30,2020-02-05
1867,2019-2020,"Høyreregjeringen har siden den tiltrådte systematisk bygget ned de regional- og distriktspolitiske virkemidlene i statsbudsjettet, særlig de regionale utviklingsmidlene som fylkeskommunene har kunnet bruke til å skape nye arbeidsplasser i hele landet. 
På hvilken måte vil statsråden styrke de nasjonale distriktspolitiske virkemidlene framover?",Eirik Sivertsen,Arbeiderpartiet,2020-01-30,2020-02-05
1868,2019-2020,"I statsbudsjettet for 2020 fikk regjeringen gjennomslag for å avvikle den kommunale skatteinnkrevingen. Med dette forsvinner det mange kompetansearbeidsplasser i mange distriktskommuner. Kommuner som vi vet ønsker seg flere arbeidsplasser av denne typen, ikke færre. I tillegg har regjeringen lagt opp til en svært stram kommuneøkonomi som vil legge press på tjenestetilbudet til innbyggerne, der resultatet kan bli nedbemanning og dårligere tilbud til folk. 
Hva vil statsråden konkret gjøre for å sørge for kompetansearbeidsplasser i hele landet?",Tore Hagebakken,Arbeiderpartiet,2020-01-30,2020-02-05
1869,2019-2020,"Mange distriktskommuner opplever en gledelig økning i besøkende turister. Flere av våre minste kommuner har noen uker i året der folketallet mangedobles, som Geiranger, som har 200 innbyggere og én million besøkende. De seks lofotkommunene har 24 000 innbyggere, og sommeren 2018 ble det registrert 30 000 turgåere hver dag på de mest populære fjellene. Hauklandstranda i Vestvågøy kommune har 300 000 besøkende, og kommunen har fått avslag på å kreve inn parkeringsavgift på 50 kroner pr. dag for å dekke utgiftene til tømming av toaletter og søppel. Høyre avviser at kommuner kan kreve besøksbidrag fra turister, uansett situasjon. 
Hvordan skal våre distrikter kunne utnytte mulighetene innen reiseliv når Høyre i regjering ikke sikrer at det er mulig å finansiere fellesgoder?",Åsunn Lyngedal,Arbeiderpartiet,2020-01-30,2020-02-05
1870,2019-2020,"Den nye samferdselsministeren har uttalt at han vil prioritera klimautfordringar og trafikksikkerheit og gjera samferdselssektoren meir berekraftig. Opprusting av Bergensbanen er eit slikt prosjekt. Med Ringeriksbanen og nytt dobbeltspor Bergen–Voss vil reisetida mellom Bergen og Oslo bli ned mot fire timar, noko som vil gjere tog til eit reelt miljøvenleg alternativ. No er begge prosjekta truga av utsettingar. 
Vil statsråden prioritera Bergensbanen med byggjestart av Ringerikstunnel og K5, slik regjeringa lova?",Kjersti Toppe,Senterpartiet,2020-01-29,2020-02-05
1871,2019-2020,"Frivillighet er av de viktigste limene i lokalsamfunnene våre. Store avstander og manglende kollektivtilbud gjør det mer krevende og dyrere å drive frivillig arbeid i distriktene. Arbeiderpartiet vil at det skal bo folk i hele landet, og mener at regjeringens sentraliserende kommuneøkonomi undergraver distriktenes mulighet til å levere gode og likeverdige frivillige tjenester.
Hva vil statsråden gjøre for å sikre at for eksempel frivilligsentralene ikke må legges ned på grunn av regjeringens manglende vilje til rettferdig fordeling mellom bygd og by?",Anette Trettebergstuen,Arbeiderpartiet,2020-01-29,2020-02-05
1872,2019-2020,"Det regjeringsoppnevnte utvalget som har sett på skattlegging av havbruksvirksomhet, leverte sin rapport til tidligere finansminister Siv Jensen 4. november 2019. NOU 2019: 18 ble sendt på 3 måneders høring uten politisk behandling, og høringen er nå avsluttet.
Hvordan tenker statsråden å følge opp saken overfor Stortinget?",Cecilie Myrseth,Arbeiderpartiet,2020-01-29,2020-02-05
1873,2019-2020,"Når den statsråden som har fått ansvaret for distriktene i Norge, også har ansvaret for digitalisering, så erkjenner regjeringen endelig at distriktene ikke har fått den digitale utviklingen som er helt nødvendig. De områdene som fremdeles ikke har fått tilgang til bredbåndsfiber, er områder som ikke er kommersielt lønnsomme å bygge ut. 
Hva vil statsråden nå gjøre for å sikre at alle i Norge får tilgang til et effektivt og stabilt bredbånd, som vil sikre bosetting i hele landet?",Øystein Langholm Hansen,Arbeiderpartiet,2020-01-29,2020-02-05
1874,2019-2020," På enkeltområder går utviklingen  av Forsvaret i Nord-Norge i riktig retning, f.eks. når det gjelder  etableringen av Finnmark landforsvar. Den forrige spørreren vil  avvikle hele kampflykjøpet; jeg mener at kampflyene bidrar til økt forsvarsevne,  spesielt i nord. Men det er slående hvordan denne høyreregjeringa,  selv etter den nye sikkerhetspolitiske situasjonen i 2014, har insistert  på å gjennomføre åpenbare svekkelser av det norske forsvaret i Nord-Norge.  Høyreregjeringa ville legge ned den anvendelige kystjegerkommandoen  utenfor Harstad, og høyreregjeringa insisterer på å avvikle Hærens  stående 2. bataljon i indre Troms, på Skjold. 

Hæren har generelt blitt veldig svakt prioritert av høyreregjeringa. Viktige veivalg og investeringer for Hæren har blitt utsatt igjen og igjen. At Hæren nå har blitt fratatt egne helikopter i Nord-Norge, mener jeg er uklok forsvarspolitikk. Det kommer også klart fram av forsvarssjefens fagmilitære råd. Men det er også uklok beredskapspolitikk, og det svekker tryggheten for folk i Nord-Norge. Det er også løftebrudd fra regjeringa. I gjeldende langtidsplan fastslo regjeringa at en eventuell flytting av Hærens helikopter på Bardufoss bare ville komme på tale når kystvakthelikoptrene og redningshelikoptrene var på plass på Bardufoss. Kystvakthelikoptrene er ikke på plass på Bardufoss, og nylig offentliggjorde regjeringa enda et brudd med forpliktende avtaler inngått i Stortinget: Redningshelikoptrene skal ikke stasjoneres på Bardufoss allikevel. 

I dagens VG kan vi lese at Høyres forsvarspolitiske talsmann nå tar et oppgjør med hele flyttingen av Hærens Bell-helikoptre fra Nord-Norge. Spesialstyrkene trenger andre helikopter, sier han. Mitt spørsmål er: Var hele flyttingen av Hærens Bell-helikopter feilslått?

",Anniken Huitfeldt,Arbeiderpartiet,2020-01-29,2020-01-29
1875,2019-2020," Ifølge NRK har USAs luftvåpen  nå etablert seg på den norske øya Jan Mayen. Det har ifølge NRK  sammenheng med at de norske Hercules-flyene som kunne forsynt den  norske basen på Jan Mayen, ikke er tilgjengelige, bl.a. på grunn av  oppdraget som de deltar i i militæroperasjonen i Mali.

Da Norge gikk inn i NATO i 1949 var det enighet om å sette viktige begrensninger på USAs militære tilstedeværelse i Norge for å berolige Sovjetunionen og unngå å dras inn i en stormaktskonflikt mellom USA og Sovjet. Russland har sjelden hatt grunn til å frykte Norge militært, derfor har vi hatt et fredelig forhold til Russland gjennom mange hundre år. Men nå har den sittende regjeringen sluppet USA inn i Norge med stadig tyngre skyts og også nærmere den russiske grensen, og nå er det altså en frykt i Russland for at USA bruker Norge til å ringe inn landet og også øke spenningen mot Russland.

Tre kjente forskere uttaler i saken at amerikanske militærfly på Jan Mayen kan øke spenningen med Russland. Ifølge forsvarssjefen har norsk deltakelse i utenlandsoperasjoner svekket Norges hjemlige beredskap. Mens regjeringen sender ett av fire transportfly til Mali i Afrika, så greier man altså ikke å sikre flyforsyninger til en norsk base i Norge. Dette er tap-tap – det er både mer risiko for at Norge dras inn i konflikt samtidig som overforbruk av norske styrker i utlandet svekker den hjemlige beredskapen.

Mitt spørsmål er: Har regjeringen gitt opp å klare å forsyne en norsk base i Norge, og er ikke det i så fall en fallitterklæring for regjeringen og for det norske Forsvaret?

",Bjørnar Moxnes,Rødt,2020-01-29,2020-01-29
1876,2019-2020," Det kommersielle  har bredd seg i barnevernet. Før samarbeidet det offentlige med  ideelle stiftelser om beskyttelse og omsorg for sårbare barn. Nå  er alt forretningshemmeligheter, og ideelle blir skviset ut av store  kommersielle selskaper som tjener penger på barn som trenger hjelp. VG  har avslørt at de tre største innen kommersielt barnevern er alle  registrert i skatteparadiser. Et ukjent antall millioner kroner  forsvinner ut av tjenesten som skal hjelpe sårbare barn, for å bygge  formuer til en internasjonal finanselite.

Når en spør de ideelle aktørene om hvordan de blir skviset ut, peker de særlig på én ting, og det er det at enkeltbarn settes ut på anbud, altså enkeltkjøp av institusjonsplass. Lange, detaljerte beskrivelser av sårbare enkeltbarn sendes ut til opptil rundt ti aktører, som så må by på dette barnet. Så blir det runder – hvem kan kutte mest i kostnadene? I ett tilfelle var de noen titalls kroner per dag mindre i matbudsjett for barnet som gjorde at en kommersiell aktør vant. De ideelle aktørene mener dette er en forkastelig måte å behandle barn på, de vil ikke være med på det, og dessuten er det kun de største kommersielle som har ressursene til å ha den typen anbudsbyråkrati rigget for å by på enkeltbarn, og dermed vinner også de kommersielle disse anbudene.

Derfor må jeg spørre statsråden om han mener det er greit at enkeltbarn settes ut på anbud med detaljerte beskrivelser for å bli bydd på av kommersielle selskaper.

",Freddy André Øvstegård,Sosialistisk Venstreparti,2020-01-29,2020-01-29
1877,2019-2020," Under eit møte på Evenes  flystasjon vart det sterkt understreka at det hastar med å byggje  ein organisasjon med tilhøyrande infrastruktur for å fase inn dei  nye overvakingsflya, P8. Noreg har inga tid å miste, vart det sagt,  og det er uaktuelt å la flya stå lenger i USA enn absolutt naudsynt.  Regjeringa melde i Prop. 27 S for 2016–2017 at levering av flya  var planlagd i perioden 2021–2022. Det var forventa at offentleggjering  av kvar flya skal plasserast i perioden fram til basen på Evenes  er berekna å vere ferdigstilt, ville skje sist veke. Men me ventar  framleis på ei avgjerd. Ein er kjend med at Luftforsvaret ut frå  operative omsyn har teke avgjerd om at Andøya flystasjon skal nyttast  for å fase inn dei nye overvakingsflya. Det rådet ligg hos forsvarssjefen.  Det vert òg hevda at forsvarssjefen ikkje er nøgd med tilrådinga  frå Luftforsvaret, og at saka er ytterlegare utsett. Då vert spørsmålet  om avgjerda til forsvarssjefen er fatta på eit fagmilitært eller  eit politisk grunnlag.

I spontanspørjetimen den 18. desember stadfesta statsråden at han ville følgje den fagmilitære tilrådinga frå Forsvaret i dette spørsmålet. Meiner statsråden at Luftforsvaret har den beste operative kompetansen til å vurdere kvar innfasinga av dei nye P8-flya skal skje?

",Liv Signe Navarsete,Senterpartiet,2020-01-29,2020-01-29
1878,2019-2020," Mitt spørsmål  går til forsvarsministeren. Det er hyggelig å stå på denne siden  av salen.

Forsvarsministeren mottok i november i fjor en forespørsel fra franske og maliske myndigheter om å bidra til en flernasjonal styrke i Mali. Ifølge forsvarsministeren vurderer regjeringen hvordan man skal respondere på forespørselen. I forsvarssjefens fagmilitære råd presiserer forsvarssjefen at Norge må ta et større ansvar for egen sikkerhet i våre egne nærområder. Norge er NATO i nord. Det betyr økte utgifter. Samtidig vil Forsvarets store anskaffelser og ugunstige valutakurser kreve stadig mer av forsvarsbudsjettet. Det betyr økte utgifter. Det betyr at det må prioriteres. 

Forsvarsministeren har vært positiv til at Norge stiller våre spesialstyrker til rådighet for å nedkjempe islamistiske terrorister i Frankrikes tidligere kolonier i Afrika. Vi vet at våre spesialstyrker er blant de beste i NATO, men oppdraget er svært farlig. Flere hundre soldater og opprørere er drept de siste årene, inkludert mange franske soldater. Personlig er jeg ikke villig til å sette norske soldaters liv i fare i kampen mot afrikanske islamister. Frankrike har bedrevet denne krigen i mer enn 35 år, og stemningen er i dag mer antifransk enn noen gang tidligere. Frankrike evner ikke alene å vinne en krig der motstanderne ikke lar seg definere. Derfor ønsker Frankrike å trekke flere land inn i sin endeløse krig i Afrika. Det reiser en rekke politiske, økonomiske og praktiske spørsmål. Jeg ønsker derfor svar på følgende: 

Kan forsvarsministeren utdype hvor konfliktlinjen i Sahel går? Kan forsvarsministeren informere Stortinget om hva mandatet for en slik operasjon er og hvordan man vil definere når jobben er gjort? Kan forsvarsministeren informere Stortinget om hvorvidt det finnes en exit-strategi? Kan forsvarsministeren informere Stortinget om hvordan Norge vil løse utfordringer knyttet til logistikk, språk og kultur? Og så ønsker jeg svar på hvorvidt Forsvarsdepartementet har beregnet kostnadene for en slik operasjon.

",Christian Tybring-Gjedde,Fremskrittspartiet,2020-01-29,2020-01-29
1879,2019-2020," Mitt spørsmål går til helseminister  Bent Høie.

Jeg vil gratulere statsråden med å ha fått tilbake ansvaret for hele helsepolitikken. Dessverre ligger nok både folkehelsepolitikken og eldrepolitikken akkurat der statsråd Høie la den fra seg for to år siden, i bunken med tapte muligheter, men nå er ansvaret for særlig de sykeste eldre som har flere sykdommer og mange helseplager, tydelig plassert. 

Dessverre har eldre vært en forsømt prioritering fra høyrepartiene, og i høst kunne vi lese en artikkelserie i VG der de avdekket store mangler – dessverre. Det var uverdige forhold, utrygghet og svikt, og svært syke eldre ble fraktet hjem fra sykehus til hjemkommunen sin nattetid. Helseministeren uttalte til VG at praksis med å kjøre eldre, syke pasienter hjem om natten skulle opphøre umiddelbart. Han foretok seg likevel ikke mer enn å gi et intervju om det. 

Fagfolkene på sykehusene, i ambulansene og i hjemkommunene er fortsatt i en helt urimelig skvis, der helseministeren refser, mens deres mulighet til å hjelpe pasientene ikke blir bedre. Et kronisk underfinansiert sykehusbudsjett der det skal gjøres nye kostnadskutt, og den trangeste kommuneøkonomien på 15 år hjelper ikke arbeidsmiljøet til disse dyktige fagfolkene.

Hva vil helseministeren gjøre for landets syke eldre pasienter? Vil han nå dra i nødbremsen for tidlig utskriving og nedbygging av sykehussenger?

",Ingvild Kjerkol,Arbeiderpartiet,2020-01-29,2020-01-29
1880,2019-2020,"Tall fra Nav viser at 2,2 pst. av arbeidsstyrken var helt ledige i desember. På tross av en lav arbeidsledighet totalt i Norge er det i noen distriktskommuner vedvarende høy ledighet, og andelen sysselsatte er bekymringsfullt lav. 
Hva vil statsråden gjøre for å sikre lav arbeidsledighet og høy andel sysselsatte i hele landet?",Elise Waagen,Arbeiderpartiet,2020-01-28,2020-02-05
1881,2019-2020,"Sutre- og smilefjeskartlegging av flere tusen skolebarn har ført til at både lærere og foreldre har reagert. Eksperter på barns psykiske helse kaller kartleggingsverktøyet for ""strukturell mobbing"" og mener det er ""en form for mishandling av barn"", jf. Dagsavisen 23. januar, og flere mener spørsmålene er krenkende. 
Vil statsråden sette en stopper for slik kontroversiell kartlegging av skole- og barnehagebarn?",Kjersti Toppe,Senterpartiet,2020-01-23,2020-01-29
1882,2019-2020,"""Ambulansesituasjonen i Gudbrandsdalen er et resultat av en tjeneste under vanvittig økonomisk press"", sier tillitsvalgt for Delta til Gudbrandsdølen Dagningen 22. januar 2020. ""Jon"" (37) sier i avisa Valdres 21. januar 2020: ""Våkn opp. Døgnplasser trengs som aldri før"" om nedbygging av døgnplasser i psykiatrien. 
Hvor langt kan ""effektiv ressursbruk"" gå, som statsråden trekker fram i Sykehustalen 2020, før det går ut over tjenestene i helsevesenet?",Marit Knutsdatter Strand,Senterpartiet,2020-01-23,2020-01-29
1883,2019-2020,"Den 16. januar ble det kjent at Telenor vil skille ut blant annet fibersentraler, TV-antenner og mobilbasestasjoner i et eget selskap gjennom etablering av infrastrukturselskapet Telenor Infra. Dette gjør det mulig å redusere det statlige eierskapet i telenettet ytterligere gjennom et eventuelt nedsalg i Telenor Infra. 
Vil regjeringen ta initiativ til å sikre fullt statlig eierskap av den samfunnskritiske infrastrukturen som Telenor nå skiller ut i et eget selskap?",Sigbjørn Gjelsvik,Senterpartiet,2020-01-23,2020-01-29
1884,2019-2020,"Gipsplateprodusenten Gyproc får om lag 11 ganger så høy CO2-kostnad pr. produsert enhet som sin kvotepliktige konkurrent som følge av at regjeringen fjernet fritaket for CO2-avgift på naturgass og LPG til kjemisk reduksjon, elektrolyse, metallurgiske prosesser og mineralogiske prosesser – dette til tross for at de slipper ut like mye CO2 pr. produsert enhet. 
Hvordan vil statsråden bidra til å utjevne konkurranseforskjellene som har oppstått mellom gipsplateprodusenter i og utenfor EUs kvotesystem, i og utenfor Norge?",Ole André Myhrvold,Senterpartiet,2020-01-23,2020-01-29
1885,2019-2020,"Nyheten om at rektor ved OsloMet – tidligere Høgskolen i Oslo og Akershus – foreslår å avvikle OsloMets studievirksomhet på Kjeller i Lillestrøm er blitt møtt med skuffelse og vantro i hele regionen. Ved sammenslåing av Høgskolen i Akershus og Høgskolen i Oslo i 2011 var det en klar forutsetning at både Oslo og Kjeller skulle være studiesteder. 
Synes statsråden det kan forsvares at universitets- og høgskolesektoren styres med en slik total mangel på forutsigbarhet, og vil statsråden foreta seg noe i sakens anledning?",Sverre Myrli,Arbeiderpartiet,2020-01-21,2020-01-29
1886,2019-2020,"Høyreregjeringen og Erna Solberg selger og privatiserer fra Statskog. Det er lukrativt for personer med mye penger at jaktrettigheter privatiseres, slik kan folk flest stenges ute. Skogsalget må nå stoppe umiddelbart. Skoger, vidder og fjell skal komme alle til gode i Norge.
Hvorfor selger regjeringen vår felles skog som vi eier sammen gjennom Statskog, til kjøpere som bor andre steder enn der skogen ligger, slik at jakt- og fiskerettigheter privatiseres og folk flest stenges ute?",Nils Kristen Sandtrøen,Arbeiderpartiet,2020-01-15,2020-01-29
1887,2019-2020," Allerede i sin første nyttårstale  oppfordret statsministeren psykisk syke til å søke hjelp – et budskap  som hun gjentok i år, av naturlige årsaker. Men reaksjonene fra  folk landet over har vært at det fortsatt er vanskelig å få hjelp  når man først ber om det. For noen føles det nær sagt umulig. 

Da Høyre kom inn i regjeringskontorene, lanserte de den såkalte gylne regelen. Veksten i det psykiske helsetilbudet skulle være større enn veksten i de andre behandlingstilbudene ved sykehusene. Dessverre har den gylne regelen falmet. Veksten i behandlingstilbudet til de fysiske sykdommene, altså somatikken, er fortsatt fem ganger større enn veksten innen psykisk helsehjelp. Under den rød-grønne regjeringen fikk psykisk helsehjelp en større prosentvis vekst i sektoren uten en slik gyllen merkelapp. I de siste seks årene har vi derimot sett en nedbygging av døgntilbudene i psykiatrien, en utvikling som har gått for langt, og som ikke vil bli bedre når årets kuttbudsjett for sykehusene skal spares inn i de ulike helseforetakene. 

Vil statsministeren lytte til de mange stemmene i befolkningen – fra både syke, pårørende og fagpersoner – og si seg enig i at vi må stoppe den videre nedbyggingen av døgntilbudet i psykiatrien?

",Ingvild Kjerkol,Arbeiderpartiet,2020-01-15,2020-01-15
1888,2019-2020," Jeg vil ønske Erna Solberg  velkommen til 20-tallet. I helgen sa nemlig Erna Solberg at 20-tallet  skal bli Høyres tiår. Vi får nå se. Det forrige 20-tallet ble preget  av at Høyre for siste gang var største parti i Norge ved stortingsvalg,  og at fagbevegelsen fikk sitt politiske gjennombrudd i Norge. På den  tiden hadde viktige industrianlegg med stor betydning for lokalsamfunn  i landet vårt blitt etablert – i Sauda, Odda, Høyanger. Vi bygde  landet på strøm fra vannkraften.

Kraften er ikke en hvilken som helst vare. Vi står i en særstilling med en nøkkelindustri som er bygd på lave strømpriser. Men i desember kom altså NVEs analyse av krafteksportkabelen NorthConnect. Der står det at hvis de får konsesjon, blir kraftselskapene vinnerne, mens industrien og folk flest er taperne. Vår kraftkrevende industri gir samlet sett 12 000 arbeidsplasser. Hvis prisene på strøm øker med opp mot 3 øre, som NVE anslår, betyr det over 1 mrd. kr i økte utgifter for industrien.

Det er den lave energikostnaden fra fornybar vannkraft som i over hundre år har vært det avgjørende konkurransefortrinnet for Norge som industrinasjon. Det settes i fare med økt eksport av norsk kraft og import av høyere kraftpriser fra EU og fra England.

I mars 2018 sa Solberg at regjeringens beslutning om NorthConnect forutsetter samfunnsøkonomisk lønnsomhet. NVE sier nå at det er samfunnsøkonomisk pluss, men økte strømpriser vil gjøre norsk industri og folk flest til taperne. Vil regjeringen starte dette 20-tallet med å bygge landet videre og sikre at folk flest ikke får økte strømregninger? Eller vil regjeringen starte 20-tallet med å bygge NorthConnect?

",Bjørnar Moxnes,Rødt,2020-01-15,2020-01-15
1889,2019-2020," kan være en langt  hissigere klimagass enn først antatt. Modeller som skal inngå i  FNs nye hovedrapport, anslår nå at det er langt mer sannsynlig enn  før at vi er på vei mot 4–5-graders oppvarming. Denne nyheten har  rystet mange nordmenn langt inn i margen.

Hvis disse anslagene viser seg å stemme, kan det bety at karbonbudsjettet for 1,5-gradersambisjonen rett og slett er oppbrukt. Det kan også bety at det er enda mer åpenbart at det ikke er plass til mer norsk olje og gass i atmosfæren. Dette gir begrepet «klimarisiko» en helt annen dimensjon.

Jeg vil derfor utfordre statsministeren med et tankeeksperiment: Hvordan vil regjeringen forholde seg til et scenario basert på at CO2 er en hissigere klimagass enn tidligere antatt, slik disse nye modellene har varslet? Vil statsministeren f.eks. vurdere å sette tildeling av nye letelisenser på pause i tiden framover hvis FNs klimapanel faktisk konkluderer med at klimaet er langt mer følsomt og karbonbudsjettene tilsvarende mindre enn vi har trodd? Eventuelt hvor lenge vil statsministeren velge å holde gassen i bånn mens hun overser de blinkende røde lysene?

",Per Espen Stoknes,Miljøpartiet De Grønne,2020-01-15,2020-01-15
1890,2019-2020," Forrige fredag kunne VG  avsløre at barnevernet i Norge blir stadig mer dominert av internasjonal  storkapital. Høyresidens romantiske historiefortelling om at kommersielle aktører  i velferden først og fremst er norske smågründere og lokale ildsjeler,  blir fjernere for hver avsløring som kommer. Omsorg for og beskyttelse  av de mest sårbare barna våre har blitt et marked der de største  barnevernsaktørene de siste årene har kjøpt opp en rekke mindre  selskaper. Flere av selskapene viser seg også å være deleid av store  fond i skatteparadiser. Den internasjonale storkapitalen har altså  strukket et digert sugerør helt fra Luxembourg, Jersey, Guernsey  og rett inn i den norske statskassen. Penger som skulle gått til  sårbare barn i Norge, ender i stedet på kontoene til internasjonal  finanselite.

Det er jo en stor del av høyresidens selvbilde, dette med ansvarlig forvaltning av skattebetalernes penger. Statsministeren snakker ofte om bærekraft og om effektivisering. Samtidig har regjeringen aldri brydd seg om å prøve å finne ut hvor mye av skattebetalernes penger som forsvinner fra den norske statskassen og den norske velferden og ut i profitt for rike eiere innenlands og utenlands. Det er ingenting produktivt eller effektivt for Norge i at skattepengene ender på Guernsey istedenfor å brukes til omsorg og beskyttelse av sårbare barn.

Derfor lurer jeg rett og slett på om statsministeren mener det er et problem at fond plassert i skatteparadiser eier en stadig større del av norsk barnevern.

",Audun Lysbakken,Sosialistisk Venstreparti,2020-01-15,2020-01-15
1891,2019-2020," Statsministeren velger  å anlegge en – jeg skal være forsiktig med å bruke for store ord  – litt vel arrogant tone overfor dem som stilte spørsmål før i dag,  en litt belærende tone, men det som er hovedpoenget, er at billettprisene på  ferjer og hurtigbåter er for høye. Det er et faktum, og det mener  jeg vi må gjøre noe med. 

Norge er et langstrakt land. Vi har fjorder, øyer, levende lokalsamfunn, bedrifter og enorm verdiskaping langs hele kysten vår, og vi er helt avhengig av at ferjene og hurtigbåtene binder landet sammen. Når vi går bort fra belæringen, fra forklaringer, det jeg vil si er litt vel mye arroganse, handler dette om hverdagen til den bedriften som skal få ting til å gå i hop. Det handler om pendleren som har opplevd at det har blitt strammet inn i pendlerfradraget, det handler om familielivet, og det handler om hverdagen til folk. Og kystbefolkningen har blitt rammet ganske kraftig. 

Regjeringen har valgt å øke momsen på ferjebilletten med 50 pst. Det er et aktivt valg som statsminister Erna Solberg har tatt, som har gjort det dyrere å bruke hurtigbåt, ferje og buss. Det har økt med 50 pst. Man har valgt det aktivt, og det rammer dem som må reise langt, å kutte i pendlerfradraget. Mange pendlere får 5 000–6 000 kr mer i skatt på grunn av den måten regjeringen har strammet inn på pendlerfradraget. 

Regjeringen valgte aktivt å ramme kystbefolkningen i hvordan de endret inntektsnøklene i 2015, noe som har rammet fylker langs hele kysten ved at de har fått inndratt inntekter. Regjeringen valgte også i 2015, da vi diskuterte vårt ønske om å ha lavutslippsferjer, noe Senterpartiet har brent for, aktivt å stemme ned Senterpartiets forslag om at staten skulle ta regningen. Det ville man ikke gjøre. I sum har det gjort at tilbudet har blitt dårligere og prisene har blitt høyere.

Da er mitt spørsmål til statsministeren – bort fra belæring og til et svar: Hva vil statsministeren gjøre for å få ned billettprisene og sikre et godt tilbud langs kysten vår?

",Trygve Slagsvold Vedum,Senterpartiet,2020-01-15,2020-01-15
1892,2019-2020," Dei siste vekene har me sett  eit folkeleg opprør langs kysten mot ein kraftig auke i ferjeprisane.  Det er snakk om auka ferjeprisar på 10, 20 og 30 pst., og nokre  plassar på 40 pst. Sjølv vaks eg opp med Tau-ferja til Stavanger.  Det er det som no har vorte til Ryfast. Me som kjem frå kyst- og  fjordkommunane, veit jo at ferjer ikkje berre er kos; ferjer er  òg ei nødvendigheit. Det gjorde at far kunne pendla til Stavanger  og jobba i Dusavika, det gjorde at me kunne koma oss til sjukehuset  når me trong det, i tillegg til at det sjølvsagt òg kunne vera ei  fin utflukt til byen. 

No er det slik at me nesten dagleg ser eksempel på kva auka ferjeprisar betyr for kvardagsøkonomien til heilt vanlege familiar. Sunnmørsposten kan fortelja om dagpendlarar som må ut med 11 000 kr meir i året for dagpendling. Og me kan lesa på nrk.no at foreldre som vil følgja ungane sine på fotballtrening frå Dønna til Sandnessjøen, har risikert å måtta betala 500 kr kvar gong. Tilsvarande historier kan ein høyra om pasientar, om ferierande og lokalt næringsliv, som no får ei større rekning. Eg vil minna om at dette skjer samtidig som at regjeringa har redusert frådraget for pendlarane, og det skjer samtidig som at regjeringa har føreslått null i vekst i fylkeskommunane sine frie inntekter dei siste to åra.

Det er ikkje så konstruktivt når politikarane skuldar på kvarandre. Det som er konstruktivt, er å fiksa problema som finst i kvardagen til folk. Her er det jo eit problem, og det skapar ganske sterke reaksjonar hos mange langs kysten. Arbeidarpartiet har føreslått meir til fylka kvart einaste år dei siste sju åra. Det ville gjeve fylka ein betre økonomi, og det ville gjort lågare ferjeprisar mogleg for fleire. 

Så eg må nesten spørja kvifor statsministeren vel å føra ein politikk som gjer det dyrare for folk i distrikta å koma seg til og frå jobben.

",Hadia Tajik,Arbeiderpartiet,2020-01-15,2020-01-15
1893,2019-2020,"6 år med den gylne regel og gode intensjoner for psykiatrien har ikke hjulpet. Fortsatt er etterslepene og utfordringene i psykiatrien dramatiske, og vi er ikke i stand til å yte den hjelpen folk trenger. 
Statsråden har vært både sur og sint og lei over manglende oppfølging – har han noen nye, konkrete og håndfaste grep for å sikre at ønsket politikk blir gjennomført?",Nicholas Wilkinson,Sosialistisk Venstreparti,2020-01-09,2020-01-15
1894,2019-2020,"23. oktober 2018 gav Miljødirektoratet avslag på begjæring fra Smaalenenes Avis om innsyn i Jegerregisteret. I desember 2019 ble likevel slikt innsyn gitt av Klima- og miljødepartementet som klageinstans. 
Hvorfor valgte departementet å overprøve Miljødirektoratets vedtak?",Ole André Myhrvold,Senterpartiet,2020-01-09,2020-01-15
1895,2019-2020,"Utdanningsnytt har avdekket at det blir stadig mer vanlig blant lærere å betale for undervisningsmateriell av egen lomme. Det pekes på at bøker er utdaterte og at skolen har trange budsjetter, samt et press om mer spennende undervisningsopplegg en ikke har tid nok til å utarbeide. Sykepleiere må ikke ta med bandasje på jobb. 
Hva mener statsråden om denne utviklingen, der stadig flere lærere selv tar regningen for undervisningen?",Torstein Tvedt Solberg,Arbeiderpartiet,2020-01-09,2020-01-15
1896,2019-2020,"En ny kartlegging som er foretatt av blant annet Norsk Utenrikspolitisk Institutt, viser at en liten del av de samlede forskningsmidlene i verden går til å løse vår tids største utfordring, klimaendringene. En av forskerne bak studien konkluderer dessuten med at de største uløste spørsmålene ikke kan løses av naturvitenskapen, men er samfunnsvitenskapelige. 
Kan statsråden dokumentere i hvilken grad norske forskningsbevilgninger går til å løse de mest presserende klimautfordringene, og redegjøre for hvor mye som bevilges til samfunnsvitenskapelig forskning knyttet til å forhindre klimaendringer?",Nina Sandberg,Arbeiderpartiet,2020-01-09,2020-01-15
1897,2019-2020,"Det bur ca. 5 000 døve teiknspråkbrukarar i Noreg. I Oslo, Trondheim og Bergen er det eigne sjukeheimstilbod for døve. For døve som bur i andre kommunar, finst det ikkje slike tilbod der teiknspråk er daglegspråket. Dersom ein søker plass ved eit av desse tre sjukeheimstilboda, kan ein bli nekta plass fordi dei prioriterer pasientar i eigen kommune. 
Kva vil regjeringa gjere for å sikre alle døve sjukeheimspasientar rett til å velje plass på ein sjukeheim i eit teiknspråkleg miljø?",Kjersti Toppe,Senterpartiet,2020-01-09,2020-01-15
1898,2019-2020," Mitt spørsmål går til samfunnssikkerhetsministeren. 

Før jul debatterte vi spørsmålet om valg av redningshelikopterbase, etter et forslag fra Senterpartiet som i utgangspunktet var et forslag om en faglig vurdering av hvor det var mest hensiktsmessig å legge basen. Før forslaget ble behandlet, landet regjeringen på Tromsø. Flertallet i fylkesting, kommuner og regionråd har pekt på Bardufoss. Til det er svaret fra statsråden at det er uttalelser hun ikke bryr seg noe som helst om. Nok en gang ser vi at regjeringen overkjører lokaldemokratiet i Nord-Norge.

Statsråden sa også at Senterpartiet løftet Bardufoss opp som et rent sysselsettingstiltak. Verken jeg eller Senterpartiet har noen gang brukt arbeidsplasser som et argument. Jeg mener det er gode argumenter for at basen bør ligge på Bardufoss.

Stortinget har i denne saken ikke blir forelagt noen som helst faglige vurderinger om hvor det er mest hensiktsmessig å legge denne basen. Så mitt spørsmål er: Hvorfor har ikke regjeringen gjort noen som helst faglige vurderinger og en utredning om hvor nye redningshelikopter i Troms skal være?

",Sandra Borch,Senterpartiet,2020-01-08,2020-01-08
1899,2019-2020," Spørsmålet mitt går til samfunnssikkerhets-  og beredskapsministeren. 

Vik kommune med om lag 2 700 innbyggjarar vart nok ein gong isolert frå omverda nyttårshelga med stengt fjell og innstilt ferjesamband, i periodar òg utan straum – alt grunna vêrforholda. Heller ikkje helikoptertransport er då mogleg. Vikafjellsvegen eller ferje er Vik kommune sin transportåre ut til omverda. Dette skjer etter ei romjul med innestengde bygder i Fresvik og i Arnafjord, som er i same kommune. 

Riksveg 13 over Vikafjellet, som går gjennom Vik kommune, er den mest stengde riksvegen med ca. 55 døgn stenging kvart år. Ferjesambandet mellom Vangsnes og Hella er òg ofte stengt på grunn av uvêr eller andre forhold. Når vind- og straumforhold gjer at ferja ikkje kan gå, då er bygda heilt isolert – ein vil ikkje koma seg til sjukehus, ein kan ikkje få hjelp ved ulykker, brann eller andre katastrofar. 

Det er statsråden sitt ansvar at beredskapen er akseptabel for befolkninga i heile landet. Tunnel under Vikafjellet ville ha løyst akkurat denne utfordringa, og tunnelen låg inne i førre NTP – og er lova i alle valkampar, spesielt frå regjeringspartia. Statsrådens partikollega Bård Hoksrud uttalte til NRK at dette vegprosjektet skulle framskundast, og det skulle påbegynnast allereie i 2014, altså for fem år sidan. Likevel tok regjeringa no tunnelen ut av NTP. Rassikringsmidlane er òg altfor små, og då får vi framleis stengde vegar på grunn av ras, som òg ofte tek med seg straumleidningane. Samstundes veit vi at vêret vert våtare og villare i framtida grunna klimaendringar. 

Meiner statsråden at beredskapssituasjonen er akseptabel for Vik kommune, der kommunen er isolert gjentekne gonger i året, eller vil statsråden setja i verk tiltak? 

",Ingrid Heggø,Arbeiderpartiet,2020-01-08,2020-01-08
1900,2019-2020," Mitt spørsmål går til utviklingsministeren.

Klimakrisen rammer de fattigste i verden aller hardest, og det er en stor urett at de som har gjort minst for å utløse krisen, er de som betaler den høyeste prisen. Derfor må vår utviklingspolitikk rettes inn både mot å hjelpe fattige land til å ta steget forbi fossilalderen i sin økonomiske utvikling og til tilpasning, f.eks. innenfor jordbruket, som gjør det mulig å utvikle et jordbruk som kan fø folk i en situasjon hvor klimaet endrer seg.

På klimatoppmøtet i Madrid var det lite å glede seg over, men én ting som mange la merke til, var et positivt initiativ fra 47 av de minst utviklede landene i verden. De ønsket å inngå et partnerskap hvor de tar på seg forpliktelser til en grønn utvikling av sine land mot at rike land forplikter seg til ambisiøse kutt i egne klimautslipp og samtidig en ambisiøs opptrapping av klimabistanden og penger til både klimatiltak og tilpasning i fattige land. Land som Storbritannia, Tyskland, Sverige, Finland, Danmark med flere underskrev dette initiativet og med det en forpliktelse til å jobbe sammen med de fattigste landene. 

Norge underskrev ikke det som har fått navnet The Least Developed Countries Initiative for Effective Adaptation and Resilience, og mitt spørsmål er ganske enkelt hvorfor Norge ikke har signert.

",Audun Lysbakken,Sosialistisk Venstreparti,2020-01-08,2020-01-08
1901,2019-2020," I dag har NHO årskonferansen  sin. Verdiskaping, eksportinntekter er viktig for NHO, men det er  også viktig for Senterpartiet. Statsministeren har kome seg tilbake  til Oslo og har halde innlegg om behov for ein meir næringsvenleg  politikk. 

Men denne regjeringa har altså brote med den næringsfridomen me tradisjonelt har hatt i Noreg. Regjeringa har innført eit nasjonalt forbod mot hald av pelsdyr – ei lovleg vare å kjøpa og selja i Noreg har vorte forboden å produsera i Noreg. Eg har sett på Instagram at statsråden har kosa seg i jula og feira med både ribbe og pinnekjøt. Mange av dei i landet som driv med oppdrett av pelsdyr, har ikkje kosa seg i jula. Dei har hatt ei vanskeleg jul, for ikkje berre opplever dei ei regjering som nektar dei å driva på med næringa si, men dei har ei regjering som nektar å dekkja det økonomiske tapet som dei lir. Folk vil sitja igjen med store økonomiske tap med den forskrifta til erstatning som er lagt fram. Det er ikkje mange familiar dette gjeld. Det er i underkant av 200 familiar som må bera prisen for regjeringa sin politikk. Kristeleg Folkeparti-leiar Ropstad forsøkte seg på tampen av 2019 med ein bodskap om at menneske har større verdi enn dyr. I denne saka meiner eg at dyra kanskje er behandla betre enn det regjeringa har behandla folka.

Så mitt spørsmål er: Meiner statsråden at det er rett at folk som vert fråtekne moglegheita til å driva næringsverksemd, skal sitja igjen med eit stort økonomisk tap? Kor stort økonomisk tap meiner statsråden er rimeleg? Er det f.eks. ok at enkelte aktørar tapar 1 mill. kr på regjeringa sin politikk? 

",Geir Pollestad,Senterpartiet,2020-01-08,2020-01-08
1902,2019-2020," En av de absolutt største kvalitetene  ved norsk landbruk er at vi bruker landets ressurser ikke bare der  det er optimalt, men også der det er mer marginale områder, slik  at hele landets ressurser brukes. Derfor går mitt spørsmål til landbruksministeren,  for landbruk over hele landet, med melk- og kjøttproduksjon, er  et veldig klart uttrykt politisk ønske og en målsetting. 

De siste ukene har vi vært vitne til at Landbrukssamvirket, Nortura og TINE avvikler og nedbemanner flere steder i landet. På Otta avvikles slakteriet til Nortura, en hjørnesteinsbedrift der 63 ansatte nå mister jobben. Det at Gudbrandsdalen står uten slakteri, et av de tetteste dyreområdene i landet, er helt uforståelig, og det har skapt stort opprør, som vi kan lese om i dagens Nationen. I Klassekampen i går kunne vi lese at TINE, som en følge av den omstruktureringen de må gjennom, sier opp hele 430 ansatte. Strukturrasjonaliseringen og sentraliseringen innen næringsmiddelindustrien gir grunn til bekymring og skjer på tvers av det som er Arbeiderpartiets målsettinger, fordi industri og produksjon henger tett sammen og er avhengig av hverandre. 

I Arbeiderpartiet stiller vi oss nå spørsmålet: Hva er det regjeringen gjør i den situasjonen vi er inne i? Jeg håper at landbruksministeren er enig med Arbeiderpartiet i at vi skal øke norsk matproduksjon basert på norske ressurser. Da trenger vi virkelig et taktskifte i politikken og en aktiv satsing for å sikre flere arbeidsplasser innen næringsmiddelindustrien rundt omkring i landet – vi trenger ikke færre. Vi trenger kanskje nå mer enn noen gang en statsråd som ser sammenhengene. 

Mitt spørsmål blir derfor: Hva vil statsråden gjøre nå for å sikre rammevilkår for norsk næringsmiddelindustri, slik at vi også i framtiden har en industri som foredler norskprodusert mat over hele landet?

",Terje Aasland,Arbeiderpartiet,2020-01-08,2020-01-08
1903,2019-2020,"Ifølge den nye energimarkedspakken som EU vedtok i 2019 må Statnett annethvert år utarbeide reviderte tiårige nettutviklingsplaner som skal være i tråd med EUs nettverksplaner og planer for regionale nett. Ved motstrid kan Reguleringsmyndigheten for energi, RME, be om endring i planene. NorthConnect-kabelen står på EUs liste over prioriterte prosjekt. 
Mener statsråden at nye utenlandskabler vil være en suveren beslutning for norske myndigheter dersom den nye energimarkedspakken godtas av Norge?",Sigbjørn Gjelsvik,Senterpartiet,2020-01-02,2020-01-08
1904,2019-2020,"Domstolkommisjonen foreslår sammenslåing av Nord-Gudbrandsdal tingrett, Sør-Gudbrandsdal tingrett, Nord-Østerdal tingrett, Sør-Østerdal tingrett, Gjøvik tingrett og Hedmarken tingrett til Innlandet tingrett. Domstolkommisjonen foreslår at hovedrettstedet legges til Hamar, men av hensyn til tilgjengelighet og reisetid foreslås det å opprettholde en avdeling på Tynset.
Hvem ser statsråden for seg at eventuelt skal ha kompetanse til å opprette og nedlegge denne typen avdelinger som Domstolkommisjonen legger opp til?",Emilie Mehl,Senterpartiet,2020-01-02,2020-01-08
1905,2019-2020,"26. desember var alle ambulansefly i Finnmark ute av drift på grunn av sykdom. Da Luftambulansetjenesten HF vurderte anbudet fra Babcock, omtalte de det slik: ""Det vinnende tilbudet er rangert som nr. 4 på kvalitet. Dette skyldes primært at tilbudt beredskap er lavest med færre piloter og færre reservefly enn konkurrerende tilbud. Den prismessige fordelen mer enn oppveier den reduserte kvaliteten.""
Er statsråden i dag enig med denne vurderingen, at den prismessige fordelen har oppveid den reduserte kvaliteten?",Kjersti Toppe,Senterpartiet,2020-01-02,2020-01-08
1906,2019-2020,"I fjor avholdt regjeringen et toppmøte om havvind hvor formålet blant annet var ""å drøfte sentrale hensyn som bør vektlegges ved tilrettelegging for havvind i Norge"". Statsråden uttalte derimot den 26. august at vindmøller til havs ""vil bidra til forsøpling av vårt havrom og vi har veldig mange andre interesser langs kysten som vi må ivareta, det være seg både petroleumsnæringen og skipsfarten"". 
Betyr dette at statsråden ikke vil legge til rette for havvind fremover?",Lars Haltbrekken,Sosialistisk Venstreparti,2019-12-20,2020-01-08
1907,2019-2020," Mitt spørsmål går  til statsråd Nybø.

Vi vet at flesteparten av studentene her til lands holder seg i hjemtraktene når de skal studere, og at studenter flest etablerer seg nært der de har studert. Til tross for et stort behov og påstått satsing står mange studieplasser i distriktene tomme. Regjeringen vil støtte nyetableringer av studietilbud framfor å sikre godt etablerte studiesteder som eksisterer, med tilhørende fagmiljø, forelesere og praksisplasser. Her er det en stor kapasitet som vi har behov for å utnytte. Hvis ikke kan vi komme til å mangle nærmere 30 000 lærere om 15 år. Dette er kritisk med tanke på demografisk utvikling og helsetilbudet, med tjenester nær folk i hele landet. Strukturen i universitets- og høyskolesektoren er i endring, og høyskolenes enorme innsats for å sikre kvalifiserte fagfolk og profesjonsarbeidere i hele landet er under press. Rekruttering til kommunene er allerede nå krevende, før strukturreformen og alle endringer som er i gang, har satt seg.

Senterpartiet lurer derfor på hva statsråden vil gjøre for å få utnyttet denne kapasiteten, som er kritisk og avgjørende fordi den står uutnyttet, eller om hun vil la det være opp til institusjonene helt selv, selv om problemet rammer hele samfunnet og små lokalsamfunn spesielt hardt.

",Marit Knutsdatter Strand,Senterpartiet,2019-12-18,2019-12-18
1908,2019-2020," Kunnskapsministeren  kan bare bli stående. Jeg skal forsikre meg om at dette ikke sklir  ut på samme måte – han skal få et spørsmål på slutten.

Norsk skole står overfor en alvorlig lærermangel. Lærermangelen vil øke i årene som kommer, og en ser allerede alarmerende konsekvenser ute i klasserommene. Allerede nå er andelen ukvalifiserte den høyeste på 15 år, en økning på nesten 50 pst. siden Høyre overtok. Allerede nå utføres halvparten av timene med spesialundervisning av ukvalifiserte assistenter. Og allerede nå melder kommuner, spesielt i distriktene, om vanskeligheter med å rekruttere lærere.

Ukvalifiserte er altså blitt satt inn i undervisning for å dekke lærermangelen, og vi ser framover at dette bare vil bli verre. SSB meldte i 2018 om at vi ligger an til å mangle 5 800 kvalifiserte lærere i 2040. Dette er en økning i lærermangelen på 1 800 lærere siden den forrige beregningen i 2016, altså på bare to år.

Jeg skulle egentlig ønske at jeg sto her i dag kun for å kritisere mangelen på tiltak fra høyreregjeringa, men det er altså ikke tilfellet i denne saken, for vi har nå en regjering som bevisst innfører politikk som målrettet øker lærermangelen. Det er derfor SSBs estimat øker så drastisk på bare to år. Denne regjeringa har innført en avskilting av lærere med tilbakevirkende kraft, som sender kvalifiserte lærere ut av skolen og på kurs. En innfører firerkrav i matte på lærerutdanningen, noe som gjør at topp motiverte søkere med 5 i norsk, men kanskje 3 i matte, ikke får bli norsklærere, og en innfører en lærernorm som ikke er fullfinansiert, som er en skrivebordsreform som kun fungerer i teorien på Høyres hus.

Så kan statsråden forsikre foreldre, lærere og elever rundt omkring i Norge om at færre ukvalifiserte skal undervise i klasserommene våre rundt omkring i landet de neste årene?

",Torstein Tvedt Solberg,Arbeiderpartiet,2019-12-18,2019-12-18
1909,2019-2020," Statsråden har sagt følgende  om endringene i barnehageloven:

Men i notatet fra regjeringen til høringen finnes det ingen tiltak som faktisk sikrer at pengene blir i barnehagene. I fjor tok man ut over 160 mill. kr i form av konsernbidrag – penger sendt oppover i systemet fra den enkelte barnehage til kjedene lenger opp i konsernet, penger som altså ikke gikk til barna. Det er en sum som tilsvarer rundt 270 fagarbeiderstillinger i barnehagene. Så lenge regjeringen godtar at det finnes kommersielle selskaper i barnehagesektoren, er det vanskelig å se hvordan alle pengene faktisk vil bli i barnehagene og komme barna til gode. 

Et ektepar fikk inn 356 mill. kr da de solgte Gnist-barnehagene til oppkjøpsfondet Altor i fjor. Da jeg spurte statsråd Sanner om dette, sa han at barnehagelovendringene ville begrense muligheten for den typen gevinster på salg av barnehager, men at det også ville være mulig å ta ut store gevinster ved salg i videreførelsen med de nye lovendringene.

Barnehagene er finansiert av det offentlige og av foreldrepenger, ikke for å bygge private formuer, men for å sikre et best mulig barnehagetilbud til barna. Hvor mye mener statsråden det er greit at kommersielle eiere kan ta ut av barnehager? Eller sagt på en annen måte: Hvor mye av tilskuddet til barnehager er det greit at egentlig ikke kommer barna til gode, men forsvinner ut i form av konsernbidrag og på andre måter lenger opp i systemet?

",Bjørnar Moxnes,Rødt,2019-12-18,2019-12-18
1910,2019-2020," Mitt spørsmål går til kunnskapsminister  Jan Tore Sanner.

Høyre har latt PISA styre norsk skoledebatt i snart 20 år. Årets resultater illustrerer godt hvorfor dette er et villspor. Det vi allerede vet, er at mange norske barn ikke leser godt nok, og at guttene er overrepresentert blant dem. I stedet for lettvinte garantier om PISA-tall, sånn som Erna Solberg ga i 2009, trenger vi en saklig debatt om kvalitet og innhold i skolen. 

Å motivere til leselyst og leseglede er en viktig del av det arbeidet skolen gjør. SV mener at vi har nok kunnskap om hva som øker kvaliteten i leseopplæringen. Høyre bør se på de skolene som jobber strategisk, og som lykkes med å motivere elever til å lese både i og utenfor skolen. Så jeg har tre juleønsker til ministeren som jeg tror vil føre til at flere barn kommer til å lese godt. Vi trenger en ny nasjonal leselystsatsing. Å jobbe med lesing krever langsiktig, strategisk arbeid. Mange skoler er gode på dette, men vi må ha en nasjonal strategi for å sikre kvaliteten på leseopplæringen i hele landet. Vi trenger en lovfestet rett til skolebibliotek med kvalifiserte bibliotekarer, for vi ser at de skolene som har lyktes med leseopplæringen, sånn som f.eks. Huseby skole i Oslo, har rustet opp skolebibliotekene. Så trenger vi en satsing på lesetiltak, og Høyre bør bevilge mer penger til tiltak som vi vet fungerer, f.eks. Foreningen !les sin populære leselystaksjon Bokslukerprisen. 

Er det mulig for statsråden, siden det nå snart er jul, å oppfylle noen av mine juleønsker?

",Mona Fagerås,Sosialistisk Venstreparti,2019-12-18,2019-12-18
1911,2019-2020," Det vert mykje trim  i dag, spesielt for dei av oss som har gått rundt juletreet tidlegare  i dag. 

Spørsmålet mitt går også til forsvarsministeren. Senterpartiet har åtvara mot regjeringa og Arbeidarpartiet si avgjerd om å leggje ned Andøya flystasjon, noko som er eit historisk feilgrep. Investeringskostnadene for ny base skulle ifølgje regjeringa samla kome på 3,5 mrd. kr, ikkje for P8-flya, men samla. Det er allereie no klart at det vert nesten 1 mrd. kr meir. No er det kjent at forseinkinga av arbeidet på Evenes gjer at innfasinga av det nye P8-flyet må skje ein annan stad, altså at basen på Evenes ikkje kan brukast til dette. Det er nemnt fleire basar, m.a. Bodø, Andøya og Gardermoen. 

Til liks med rapporten om alliert mottak, som aldri kom frå regjeringa, har avgjerda om kvar innfasinga av P8-fly skal skje, teke si tid. Det er kjent at synfaring på basane er gjord for ganske lenge sidan. Eg veit òg at det er andre skjer i sjøen, bl.a. driv ein og flytter rundt på ein hangar. Me veit at det ikkje er klarlagt korleis ein skal lagre ammunisjon. Det er mykje som ikkje er klart, og det vil bety auka kostnader og forseinkingar på Evenes. Då reiser spørsmålet seg om korleis ein skal løyse situasjonen i tida framover. Det er òg sjølvsagt at når ein har investert 30 mrd. kr på Andenes, vert det litt rart å tenkje seg at ein skal bruke berre nokre få milliardar for å få opp ein tilsvarande base på Evenes, sjølv om det er lenge sidan dei midlane vart lagde inn for Andøya. 

Spørsmålet mitt til forsvarsministeren er: Meiner statsråden at å fase inn dei nye P8-overvakingsflya handlar om operativ drift? Og vil han dermed følgje tilrådinga frå Luftforsvaret når ho ein gong kjem på hans bord?

",Liv Signe Navarsete,Senterpartiet,2019-12-18,2019-12-18
1912,2019-2020," Mitt spørsmål går til forsvarsministeren. 

Nå får Forsvaret nye overvåkningsfly, kampfly og ubåter. Noen partier har vært imot, men det brede flertallet på Stortinget er for disse investeringene. Det er bra med bred enighet om viktige forsvarsinvesteringer, og det er viktig at Forsvaret er mer til stede i nord. Vi skal ha reell sikkerhetspolitisk sjølråderett, og da må vi være til stede. 

Derfor er det veldig vanskelig å forstå hvorfor forsvarsministeren insisterer på å bygge ned Hæren i indre Troms. I dag har vi 600 stående soldater i det som kalles Hærens 2. bataljon i indre Troms. Denne hæren, denne bataljonen, vil forsvarsministeren gjøre om til en tilkallingshær. Forsvarets varslingstider blir jo kortere. Da trenger vi soldater som faktisk er der, som er til stede og er klare til innsats. Forsvarsministeren vil gjøre om 2. bataljon til en styrke bestående av tidligere vernepliktige, og enten de studerer i USA eller de er på oljeplattform, må de ringes til hvis noe skjer. 

Forsvarssjefen advarer mot å gjennomføre forsvarsministerens plan. Forsvarsministeren har heller ingen vedtak i Stortinget som gir ham noen som helst rett til å bygge ned Hæren. En enstemmig kontrollkomité, også med representanter fra Høyre og de andre regjeringspartiene, konstaterte i mai om regjeringas fullmakt til å omgjøre 2. bataljon til en tilkallingsstyrke: «Komiteen finner ikke slik hjemmel dokumentert.»

Hvorfor er forsvarsministeren uenig med en enstemmig kontrollkomité?

",Anniken Huitfeldt,Arbeiderpartiet,2019-12-18,2019-12-18
1913,2019-2020,"Luftambulansetjenesten i Nord-Norge er svekket. Operatøren leverer ikke i henhold til kontrakt. Fylkeslegen i Troms og Finnmark har høynet beredskapsnivået. Helse Nord har satt krisestab. Nordlys rapporterte nylig at de tekniske feilene som satte fire av operatørens fly på bakken, var kjent for Luftambulansetjenesten HF allerede i august. 
Hvordan vil statsråden sørge for at eventuelle andre tekniske, organisatoriske eller personellmessige mangler som kan svekke beredskapen denne vinteren, blir offentliggjort og håndtert?",Tore Hagebakken,Arbeiderpartiet,2019-12-12,2019-12-18
1914,2019-2020,"Babcock Scandinavian AirAmbulance fikk tildelt anbudet for luftambulansetjenesten før de hadde etablert organisasjon med ledelse, fly, teknisk personell og piloter. Selskapet hadde ikke erfaring fra ambulanseflytransport i Norge.
Hvordan kunne Luftambulansetjenesten HF (LAT HF) uten å gjennomføre en egen sårbarhets- og risikoanalyse konkludere med at Babcock kunne levere en tilfredsstillende kvalitet, og har statsråden etter dette tillit til ledelsen i LAT HF?",Per Olaf Lundteigen,Senterpartiet,2019-12-12,2019-12-18
1915,2019-2020,"Regjeringen har satt ned en ekspertgruppe som skal utrede framtidig drift av luftambulansetjenesten. I mandatet ligger at de skal utrede dagens organisering, offentlig drift eller ideell drift. Dette er et svært åpent mandat, som kan innebære at man ender opp med dagens organisering. 
Med bakgrunn i erfaringene fra beredskapssvikten vi ser nå, ser statsråden behovet for å endre mandatet slik at dette begrenses til å utrede offentlig drift og/eller ideell drift i framtiden?",Sigbjørn Gjelsvik,Senterpartiet,2019-12-12,2019-12-18
1916,2019-2020,"Statsråden har en rekke ganger henvist til at det er over 100 pst. dekning i beredskapen, samtidig som leger og personell på bakken rapporterer om at syke personer ikke har fått hjelpen de trenger. Det er behov for en beregning som ikke bare viser antall fly, men også hvorvidt nødvendige oppdrag blir løst, og det lokale behovet. 
Vil vi få det?",Kari Elisabeth Kaski,Sosialistisk Venstreparti,2019-12-12,2019-12-18
1917,2019-2020,"Beredskapssvikten i luftambulansetjenesten har ført til at betydelige ekstraressurser er satt inn, blant annet fra Forsvaret. I tillegg har situasjonen krevd økt beredskap i helsetjenesten. Babcock har ikke levert på kontrakt når det gjelder beredskap i noen måneder siden 1. juli, da de tok over ansvaret.  
Kan statsråden gi en oversikt over kostnader for ekstraressurser som er satt inn fra juli og fram til i dag, for å sikre forsvarlig beredskap i luftambulansetjenesten, og hvem som skal betale?",Kjersti Toppe,Senterpartiet,2019-12-12,2019-12-18
1918,2019-2020,"Universitetssykehuset Nord-Norge, UNN, beskriver en svært tung høst, der halvparten av de 286 uønskede hendelsene skyldes en svikt i luftambulansens beredskap. 
Hvilke kompenserende tiltak får UNN som konsekvens av at de må sette kriseberedskap og har satt inn doble team på akuttsentralen?",Mona Fagerås,Sosialistisk Venstreparti,2019-12-12,2019-12-18
1919,2019-2020,"Det har vært en svikt i luftambulanseberedskapen i hele høst, og det er åpenbart et behov for å styrke beredskapen, også etter at den akutte krisen med fly på bakken er løst. Ifølge statsråden vil det ta for lang tid å benytte seg av tilbudet fra tidligere velfungerende tilbyder om å stille med både fly som er tilpasset. 
Stemmer det, og hvorfo​​r har i så fall ikke dette arbeidet startet for lenge siden?",Torgeir Knag Fylkesnes,Sosialistisk Venstreparti,2019-12-12,2019-12-18
1920,2019-2020,"Luftambulansetjenesten HF er nå i kontakt med Lufttransport for å få hjelp under den pågående krisen. 
Hva er status i disse forhandlingene, og når man kan forvente at flyambulansetjenesten er på kontraktsfestet nivå, uten eksterne, ekstra ressurser og krisetiltak?",Bjørnar Moxnes,Rødt,2019-12-12,2019-12-18
1921,2019-2020,"Regjeringen har ansvar for å sikre Norges digitale kapasitet. Svenske myndigheter innhenter jevnlig kunnskapsgrunnlag om behovet for IT-sikkerhetkompetanse. Sveriges anslåtte behov for IT-studieplasser er langt høyere enn det Norge opererer med. IKT-bransjen i Norge mener at dimensjoneringa er for liten, og at Norge vil sakke akterut uten bedre beslutningsgrunnlag. 
Hvorfor vil ikke statsråden etablere et helhetlig og oppdatert kunnskapsgrunnlag om behovet for personer med IKT-sikkerhetskompetanse?",Nina Sandberg,Arbeiderpartiet,2019-12-12,2019-12-18
1922,2019-2020,"Hestenæringen er en stor næringsaktør som genererer ca. 16 500 årsverk i hele landet. Nå ringer alarmklokkene i næringen, og det varsles store kutt som vil ramme arbeidsplasser og sette utdanning og rekruttering innen næringen i fare. Om ikke rammevilkårene bedres, vil vi også få kutt i forskning på dyrevelferd, sikring av truede hesteraser og kutt i mulighetene for ulike terapibehandlinger, Hest i helse er et eksempel. Tilbudene på rideklubbene vil også bli påvirket. 
Hva vil statsråden gjøre for å trygge hestenæringen?",Stein Erik Lauvås,Arbeiderpartiet,2019-12-12,2019-12-18
1923,2019-2020,"I Meld. St. 6 (2019–2020) Tett på – tidlig innsats og inkluderende fellesskap i barnehage, skole og SFO kommer regjeringen med sine løsninger. Et forslag fra regjeringa er et ekspertutvalg som skal se på skolebidragsindikatorene, og et annet er økt testing og datainnsamling der statistikk og data om barnehage, skole og det enkelte individ skal bli samlet og systematisert. 
På hvilken måte svarer disse tiltakene på problematikken rundt press og stress i skolen, som elever, lærere og foreldre melder om?",Marit Knutsdatter Strand,Senterpartiet,2019-12-12,2019-12-18
1924,2019-2020,Vil statsråden revurdere sitt nei til å komme til Stortinget for å gi en samlet og helhetlig redegjørelse for hele krisa i barnevernet?,Kari Henriksen,Arbeiderpartiet,2019-12-12,2019-12-18
1925,2019-2020,"Fafo har på oppdrag fra Fellesorganisasjonen gjennomført en større undersøkelse om vold og trusler i helse- og sosialsektoren ""Vold, trusler og trakassering i helse- og sosialsektoren"", Fafo-rapport 2019:32. Rapporten avdekker et alvorlig omfang av vold og trusler mot ansatte. 45 prosent av dem som jobber med barn, unge og voksne med spesielle behov, har det siste året opplevd vold eller trusler på jobb.
Hvilke nye tiltak vil statsråden vurdere for å sikre at alle kan være trygge på jobb?",Elise Waagen,Arbeiderpartiet,2019-11-20,2020-01-08
1926,2019-2020," Jeg kommer fra ulvesonen,  og regjeringen behandler oss nærmest som en dyrehage. Nylig gjorde  en ulv stor skade i beiteprioriterte områder utenfor ulvesonen.  Fylkesmannen ga fellingstillatelse, men regjeringen stoppet skyting  av ulven og bestemte at den isteden skulle flyttes med helikopter  inn i ulvesonen. 

Det er nå tre i Norge som er kjent for å bruke privathelikopter i miljøets navn – det er Petter og Gunhild Stordalen og ulven. Det er veldig dyrt, og ulvesonen er allerede overfylt av ulv. Stortinget har sagt klart ifra at ulvesonen ikke skal være et ulvereservat. Ulven skal også forvaltes og skytes inne i ulvesonen når det er for mange ulver. Det er det nå. Det å bruke store summer på helikopter, på bedøvelse og på undersøkelser for å flytte en ulv inn i ulvesonen, hvor det renner over av ulv fra før av, framstår som veldig provoserende og helt hodeløst. I tillegg er det ekstra provoserende at ordføreren og de folkevalgte i Kongsvinger kommune, hvor ulven ble plassert, heller aldri ble spurt om dette var greit for lokalbefolkningen. 

Forstår statsråden at det er dypt provoserende for folk både i og utenfor ulvesonen når man nok en gang opplever at regjeringen ikke lytter til dem og skyter ulven, men isteden velger å sløse bort penger på helikopter og andre ting for å flytte den inn i ulvesonen? 

",Emilie Mehl,Senterpartiet,2019-11-20,2019-11-20
1927,2019-2020," Mitt spørsmål går også til  klimaministeren. 

Nå er det én måned til Norge skulle nådd våre klimamål for 2020. Denne regjeringen har i seks år sagt at de målsettingene skulle vært forsterket. Nå vet vi hva som er fasiten: Det ble ingen forsterkning, det ble en krasjlanding, for Norge kommer ikke til å være i nærheten av å nå våre målsettinger. 

Denne regjeringen har ikke hatt noen politikk for å komme i mål med klimaarbeidet. Jeg synes et veldig godt bilde på hvorfor vi ikke lykkes, var da næringsministeren møtte i Stortinget og ble spurt om status på klimamålene. Da svarte han at han ikke visste hva klimamålene var, han visste ikke om vi var i rute for å nå dem, og han mente heller ikke at han som næringsminister hadde et ansvar for å nå dem. Men skal vi nå klimamålene våre, må alle med: næringslivet, arbeidsgivere, arbeidstakere, offentlig sektor og miljøorganisasjonene. Og selv om vi fra denne regjeringen hører fra statsrådshold at miljøbevegelsen er nærmest en av de største truslene som Norge står overfor, så mener vi at alle gode krefter er avgjørende for at Norge skal lykkes i klimaarbeidet. 

Nå er det snart fem år siden Stortinget bestemte at vi skulle få på plass en klimaavtale med EU for 2030. Nå kommer snart datoen da Ola Elvestuen skal sende inn klimaplanen, men som eneste europeiske land har Norge valgt å holde denne hemmelig, og den har ikke vært på høring blant dem som skal være med og gjennomføre det. Det er oppskriften på at vi ikke skal nå våre mål. Regjeringens klimapolitikk blir ikke bedre av at den er hemmelig; det er mer en illustrasjon på at vi ikke sitter med svarene på hvor kuttene skal gjøres, og hvor store de blir. Nettopp derfor burde man jo ha trukket folk med seg i stedet for å smelle igjen døra. 

Mitt spørsmål til klimaministeren er derfor: Hvorfor har han som eneste klimaminister i Europa valgt å ikke la noen få innsyn i hva han skal sende inn som klimaplan for 2030, og hvorfor mener han at dette arbeidet blir bedre av at det ikke sendes ut på høring?

",Åsmund Aukrust,Arbeiderpartiet,2019-11-20,2019-11-20
1928,2019-2020," Mitt spørsmål går til klima-  og miljøminister Ola Elvestuen.

Snart kommer vinteren, snart kommer den kalde, fine tiden og forhåpentligvis mang en flott skitur. Men med vinteren og skiene og konkurransen kommer også miljøgiften fluor snikende med i noe av skismøringen.

De siste ukene har flere medier satt søkelys på miljø- og helsekonsekvensene av fluormiljøgiften i skismøring, både for dem som bruker smøringen, og dem som produserer den. Skismørere som har jobbet for norske langrennsløpere, og folk som har smurt ski for barna sine med fluor, kan fortelle om sterke helseplager. Leger er åpne for at dette kan være årsaken til – eller også bidra til – kreft. I verste fall kan fluorsmøringen ha bidratt til kreft og dødsfall. 

I tillegg er dette et alvorlig miljøproblem. Nylig fant en forsker miljøgifter fra skismøring i levende organismer i skiområdet i Granåsen i Trondheim. I meitemarken var det totale innholdet av fluorholdige miljøgifter 35 pst. høyere i skianlegget enn i områdene som ble brukt som sammenligningsområder.

Denne saken er nå så alvorlig at vi må reagere. Bruk av fluorsmøring er derfor forbudt på idrettsarrangementer for barn under 16 år. I går foreslo SV å forby bruken av fluorsmøring på alle idrettsarrangementer i Norge, også internasjonale.

Mitt spørsmål til klima- og miljøministeren er: Er han enig med SV i at vi må forby bruken av fluorsmøring på alle idrettsarrangementer i Norge?

",Lars Haltbrekken,Sosialistisk Venstreparti,2019-11-20,2019-11-20
1929,2019-2020," Mitt spørsmål går til minister  Dale.

Mer internasjonal transport og kabotasjekjøring gir usunn konkurranse i transportnæringen. Sjåfører har et enormt press fra både arbeidsgiver og oppdragsgiver. De kjører tunge biler med små marginer, og det er ekstra krevende om vinteren. 70 pst. av de kontrollerte utenlandske sjåførene har ulovlig lav lønn, og i tillegg arbeider mange under andre ulovlige og uverdige forhold. I Norge er det utenlandske sjåfører som kjører med lønninger ned mot 30 kr timen, bor i bilen i uker og måneder, lager mat ute på primus og går på do i skogen. De har ikke råd til å leie et rom selv om det er 20–30 minusgrader ute.

Norske vinterveier krever gode, uthvilte sjåfører, tilpasset utstyr og skikkelige dekk. Kontrollører møter utenlandske sjåfører som jubler for at dårlige dekk blir oppdaget, fordi arbeidsgiveren mener at de kan kjøre en stund til på blankslitte dekk. Så dagens usunne konkurranse fører ikke bare til et hardt press på sjåfører og norsk transportnæring, det fører også til farlig tungtransport på norske vinterveier.

Det er et godt prinsipp at føreren av bilen er ansvarlig, men når sjåføren jobber under forhold hvor arbeidsgiver ikke tar lønn, lov og sikkerhet alvorlig, ser ikke statsråden at det må sterkere virkemidler til, i tillegg til å gjøre enkeltsjåfører ansvarlig? 

",Siv Mossleth,Senterpartiet,2019-11-20,2019-11-20
1930,2019-2020," Mitt spørsmål går til statsråd  Ropstad.

Denne regjeringa har satt likestillingen i revers. Dens eksistensgrunnlag er innstramming av abortloven. 

Statsråden har hatt det travelt den siste tida. Han har hatt så mange ting å tenke på at han dessverre ikke har tatt seg tid til å komme til Stortinget for å redegjøre for krisen og menneskerettsbruddene i barnevernet. Derimot har han hatt tid til å bekymre seg for både innføring av ettbarnspolitikk i Norge og at omsorg for dyr skal settes over omsorg for mennesker, og nå har han altså gjort en innsats i regjeringa for at LHBTI-personer ikke skal beskyttes mot å bli utsatt for overgrep, under dekke av trosfrihet og sjelesorg. 

Biskop Solveig Fiske sier det godt: 

Det vi ser, er at Kristelig Folkeparti binder de øvrige regjeringspartiene til sin vetopolitikk på verdispørsmål i regjeringa. Kvinner fratas sin selvbestemmelse, og LHBTI-folk må betale prisen for at Kristelig Folkeparti nå synes å få gjennomslag for sin konservative verdipolitikk. 

Arbeiderpartiet har foreslått å forby denne krenkende, diskriminerende og livstruende praksisen, som også ødelegger barn og unges oppvekst, og til og med gjør at unge mennesker tar livet sitt. Hvordan kan barneministeren, som er statsråd for disse sårbare unge som utsettes for dette, sitte og se på, og samtidig ikke bli med på å si at dette er noe som vi skal forby? 

",Kari Henriksen,Arbeiderpartiet,2019-11-20,2019-11-20
1931,2019-2020,"Med Meld. St. 6 (2019–2020) Tett på – tidlig innsats og inkluderende fellesskap i barnehage, skole og SFO har regjeringa bidratt til store forventninger til inkludering, mestring og utvikling blant barn og unge. Spesialundervisning, spesialpedagogikk og læringsstøtte er viktige deler av dette. I stortingsmeldinga varsler regjeringa endringer av Statped kombinert med ambisjoner om at alle barnehager og skoler skal få tilstrekkelig tilgang til spesialpedagogisk kompetanse. 
Hvordan er omorganisering og økonomisk nedskjæring i 2020 hos Statped i tråd med økte ambisjoner for fagområdet?",Marit Knutsdatter Strand,Senterpartiet,2019-11-14,2019-12-18
1932,2019-2020,"Mange barn i barnevernet trenger hjelp og behandling av barne- og ungdomspsykiatrien, BUP. At døgnbehandling i BUP blir redusert, blir blant annet brukt som forklaring på økt bruk av enetiltak i barnevernet. Dette er ikke å ta sårbare barns behov for helsehjelp på alvor. 
Kan statsråden informere om i hvilket omfang BUP skriver ut barn til barnevernet når barnet er for sykt til å kunne reise hjem, og når det ikke finnes noen alternative tilbud i kommunen?",Kjersti Toppe,Senterpartiet,2019-11-14,2019-11-20
1933,2019-2020,"I regjeringens Prop. 55 L (2018–2019) virker det som om pasienten mister retten til individuell vurdering av nødvendig helsehjelp, ved at nødvendig helsehjelp kun gjelder de tjenestene som spesialisthelsetjenesten skal sørge for å yte. I tillegg hevder ESA at det norske regelverket ikke sikrer en individuell vurdering av om det finnes behandling i Norge som er like effektiv som i andre EØS-land. 
Kan statsråden redegjøre for hvordan proposisjonen er vurdert opp mot EØS-retten og menneskerettighetene, særlig Den internasjonale konvensjon om økonomiske, sosiale og kulturelle rettigheter, artikkel 12?",Mani Hussaini,Arbeiderpartiet,2019-11-14,2019-11-20
1934,2019-2020,"Norge deltar sammen med 77 andre WTO-land i forhandlinger om et globalt juridisk rammeverk for elektronisk handel. EU har lagt frem vidtrekkende forslag som med få unntak vil legge til rette for fri flyt av data, og som vil begrense eller forby viktige nasjonale tiltak knyttet til åpenhet, personvern, sikkerhet, industriutvikling og skatte- og avgiftslegging av multinasjonale teknologiselskap. 
Hva er Norges posisjon i forhandlingene, og hvilke konsekvenser vil avtalen kunne få for norsk suverenitet?",Sigbjørn Gjelsvik,Senterpartiet,2019-11-14,2019-11-20
1935,2019-2020,"Beløpet som inndras av kriminelle penger i Norge pr. år, ligger svært lavt. I fjor var det ca. 100 millioner kroner. Vi har flere ganger etterlyst og fremmet forslag i Stortinget om oppfølging av utredningen om sivilrettslig inndragning som var på høring til februar 2017. Svarene fra ulike justisministere har vært avventende. Det var derfor positivt at justisministeren 29. september i NRK Dagsrevyen og på nrk.no roste modellen for sivilrettslig inndragning i Irland og ga inntrykk av at vi vil følge etter i Norge. Det er imidlertid ikke varslet noe om dette i statsbudsjettet eller på andre måter.
Vil regjeringen fremme forslag om å innføre sivilrettslig inndragning, og når vil dette i tilfelle skje?",Jan Bøhler,Arbeiderpartiet,2019-11-14,2019-11-20
1936,2019-2020,"Noreg har siste halvår hatt samtalar og forhandlingar med om lag 80 land om eit globalt regelverk for elektronisk handel. Dette kan bli ei omfattande avtale med mange og ulike konsekvensar. 
Når vil utanriksministeren informere Stortinget om status i desse forhandlingane, og vil Noreg offentleggjere sine posisjonar slik EU, og dermed våre naboland, har gjort?",Liv Signe Navarsete,Senterpartiet,2019-11-14,2019-11-20
1937,2019-2020,"Media har denne uken skrevet om tilstander som vitner om grov utnyttelse av utenlandske arbeidere ved fiskebruk langs kysten. A-krimsenteret i Nordland har ifølge Dagbladet avdekket gjennomgående brudd på lovverket. Funnene, som omtales som menneskehandel og alvorlig arbeidslivskriminalitet innen fiskeindustrien, er ikke forenlig med politiske målsettinger i fiskeripolitikken. 
Hva vil statsråden gjøre for å rydde opp i de uakseptable forholdene som A-krimsenteret i Nordland har avdekket?",Cecilie Myrseth,Arbeiderpartiet,2019-11-14,2019-11-20
1938,2019-2020,"I redegjørelsesdebatten 5. november 2019 tok jeg opp politiske signaler til Nav, som regjeringas innstramninger i muligheten til å kombinere AAP og utenlandsopphold. Nav har nå bekreftet min mistanke. Ytelsesdirektøren i Arbeids- og velferdsdirektoratet uttaler at de tolket lovendringene som en klargjøring og bekreftelse av sin tolkning og praksis. Derfor en ny sjanse: 
Kan statsråden utelukke at politiske signaler gjorde at Nav ikke varslet departementet da Trygderetten begynte å overprøve Nav, slik at alarmen ikke gikk før?",Bjørnar Moxnes,Rødt,2019-11-14,2019-11-20
1939,2019-2020,"Hvorfor er statsråden nå negativ til å gi folk større trygghet for nok mat ved å starte beredskapslagring av korn, når Kristelig Folkeparti tidligere har vært for saken?",Nils Kristen Sandtrøen,Arbeiderpartiet,2019-11-13,2019-11-20
1940,2019-2020,"Ifølge regjeringens handlingsplan for grønn skipsfart utgjør klimagassutslippene fra innenriks sjøfart, fiske og fritidsbåter ca. 22 pst. av utslippene i transportsektoren. Liegruppen bygger nå verdens mest miljøvennlige fiskefartøy, der NOX-utslippene vil være 81 pst. lavere og CO2 24 pst. lavere. Men dagens kvotesystem gir lite rom for at rederiene kan organisere sitt fiske slik at de tar hensyn til klimaavtrykket. 
Hvorfor har ikke regjeringen fulgt opp klima i kvotemeldingen?",Ruth Grung,Arbeiderpartiet,2019-11-13,2019-11-20
1941,2019-2020," Aftenposten har i  dag kommet med en alvorlig avsløring om at nye privatskoler presser  ut offentlige skoler. At det har vært en enorm økning i antall privatskoler  under denne regjeringa, visste vi, men denne saken avslører at Høyre driver  med en bevisst snikprivatisering av Skole-Norge, og etter min mening  misbruker rommet for skjønn i loven til å gjennomføre ideologiske  vedtak i strid med de faglige rådene.

Det er Utdanningsdirektoratets oppgave å behandle søknader om å starte privatskoler og friskoler i Norge. Ved avslag i direktoratet kan departementet avgjøre. Med Høyre i regjering har departementet overprøvd de faglige rådene til direktoratet i et flertall av sakene. I tillegg: I åtte av fjorten av disse sakene sier kommunene at det vil svekke skoletilbudet i kommunene og gå ut over kvaliteten i den enkelte kommunen. Advokatfirmaet Raugland har vurdert sakene. De mener de er svakt begrunnet og sier at departementet har svaret nesten klart på forhånd.

Dette synes jeg rimer dårlig med at Høyre kaller seg et kunnskapsparti, og ikke minst med påstanden om at privatisering kun er faktabasert. Her driver en altså med politisk overprøving av de faglige rådene, på tvers av anbefalinger om kvalitet i skolen. Dette er helt tydelig først og fremst ideologisk motivert.

Vi i Arbeiderpartiet vil heller styrke og ikke svekke den offentlige fellesskolen. Vi mener også at skolestrukturen bestemmes best lokalt. Vi vil ha en lokal vetorett, slik at man ikke kan sitte i Oslo, i departementet, og bestemme skolestrukturen i Stavanger, Flekkefjord eller Hadsel. 

Kunnskapsministeren har nektet å stille til intervju om saken. Han nekter å svare på Aftenpostens spørsmål. Så jeg vil nå gjenta et spørsmål kunnskapsministeren nektet å svare på, til statsministeren. Mener statsministeren at det er uvesentlig om etableringen av disse privatskolene har negative konsekvenser for kvaliteten på det offentlige skoletilbudet i den aktuelle kommunen?

",Torstein Tvedt Solberg,Arbeiderpartiet,2019-11-13,2019-11-13
1942,2019-2020," Mange har blitt opprørt over  at det i Norge skjer såkalt konverteringsterapi, altså homoterapi,  forsøk på å helbrede eller omvende mennesker til en annen seksuell  orientering eller kjønnsidentitet. Miljøpartiet De Grønne og Arbeiderpartiet  har begge forslag om å forby dette til behandling nå i Stortinget.

Da statsministeren først fikk spørsmål om et sånt forbud, var hun mot det og mente at det ville være problematisk for religionsfriheten, og at en ikke bør forby noen å be for andre, men mandag denne uken varslet hun at hun nå er for en utredning. 

At statsministeren først viser til religionsfriheten i denne sammenhengen, gjør det uklart hva hun nå egentlig mener. For det er jo soleklart at det er noe annet når en religiøs leder i det skjulte bruker sin autoritet til å hevde å kunne omvende et menneske til en annen seksuell legning eller kjønnsidentitet, enn om f.eks. jeg og statsministeren sitter sammen i sofaen hjemme i stuen som likestilte venner og statsministeren tilbyr seg å be for å endre meg fordi jeg er homofil.

Man kan forby det første uten å forby det siste. Det å ta høyde for maktforhold klarer lovverket vårt i veldig mange andre tilfeller allerede. Det er f.eks. forbudt for en arbeidsgiver å spørre noen om en er gravid, selv om det ikke er forbudt generelt. 

Jeg mener statsministeren må være tydelig om det som er sakens kjerne her. Har statsministeren bestemt seg? Mener hun at det skal være forbudt i Norge for religiøse ledere å tilby å omvende mennesker til en annen seksuell orientering eller kjønnsidentitet? 

",Une Bastholm,Miljøpartiet De Grønne,2019-11-13,2019-11-13
1943,2019-2020," Nav-skandalen er et opprørende  innblikk i Forskjells-Norge. Makt og penger er urettferdig fordelt  i landet vårt. Det er også rettssikkerhet. Det er en vond eim av  klassejus over hele saken, hvor verken Nav, politiske myndigheter, påtalemyndighet,  forsvarere eller domstoler har oppdaget at mennesker har blitt dømt,  økonomisk ruinert og fengslet i stort antall i strid med loven.  Det er en katastrofe for mange enkeltmennesker, og det er en krise  for vårt system. Denne systemsvikten er det vårt felles ansvar å  rydde opp i.

Vi er forundret over at regjeringen ikke tok imot den utstrakte hånden fra opposisjonen som kom i forrige uke, om samarbeid om granskingsutvalget. I stedet fikk vi en uryddig prosess og alenegang fra regjeringen.

Nå er det naturlig at Stortinget stiller regjeringen spørsmål om de sidene ved denne skandalen som sittende regjering er den rette til å svare for. Etter redegjørelsen til statsråd Hauglie i forrige uke har det kommet fram at ikke all relevant informasjon om hva regjeringen har gjort i den tiden den visste eller burde ha visst om saken, var med i det materialet som ble offentliggjort i forbindelse med redegjørelsen. 

Vi fikk tidligere i denne uken innsyn i vedleggene til brevet som departementet fikk fra Nav i desember i fjor – altså det som var det første varselet til departementet om saken. Det viser at departementet fikk klar beskjed om at en skandale av det omfanget vi nå kjenner, var en mulighet. De offentliggjorte vedleggene viser at det er veldig god grunn til å spørre om ikke alarmen burde gått for fullt i desember i fjor. Derfor lurer jeg på om statsministeren fortsatt mener at hennes regjeringen ikke kunne og burde slått alarm før.

",Audun Lysbakken,Sosialistisk Venstreparti,2019-11-13,2019-11-13
1944,2019-2020," Høsten 2016 skrøt  Erna Solberg av at Høyre–Fremskrittsparti-regjeringen hadde økt  avgiftene mer på ett år enn de ble økt på åtte rød-grønne år. Ifølge  finansminister og Fremskrittsparti-leder Siv Jensen har regjeringen  økt avgiftene med 6,3 mrd. kr hittil i deres regjeringsperiode.  Aldri har avgiftene i Norge vært høyere enn nå, når Høyre og Fremskrittspartiet  styrer. Avgiftene på strøm er 38,9 pst. høyere i dag enn i 2013.  Moms hvis man skal ha en bussbillett eller togbillett, har gått  fra 8 pst. til 12 pst. Det har vært avgiftssjokk for deler av næringsmiddelindustrien,  og taxinæringen opplevde i fjor at hvis man skulle kjøpe f.eks.  en drosjebil for rullestolbrukere, økte avgiften med over 100 pst.  Så det har vært en veldig målrettet vilje til å øke avgiftene for  folk flest, for norsk industri, for små og store næringsdrivende rundt  omkring i hele landet.

I årets budsjett er det biodieselen som skal tas – fra null avgift til full avgift over natten. Så i regjeringsperioden til statsminister Erna Solberg har vanlige folk i vanlige hus opplevd at strømregningen går opp på grunn av økte strømavgifter. Pendlerne har opplevd at det er blitt dårligere pendlerfradrag. Drosjesjåførene har opplevd at det er blitt en veldig kraftfull avgiftsøkning. Industriarbeiderne har opplevd usikkerhet rundt sine arbeidsplasser på grunn av en uforutsigbar avgiftspolitikk. Nå er NHO og LO krystallklare på at den avgiftspolitikken som føres for biodiesel, setter klimasatsingen i fare.

Ser statsministeren noe problem med at avgiftene i Norge nå er 6,3 mrd. kr høyere enn da hun overtok? Og ser hun de utfordringene som mange av dem som er blitt rammet av politikken, har?

",Trygve Slagsvold Vedum,Senterpartiet,2019-11-13,2019-11-13
1945,2019-2020," Skal vi lykkes med det grønne  skiftet, få ned utslipp og skape nye jobber, må omstillingen være  rettferdig. Politikken vi velger, må være målrettet, og byrdene  må fordeles på en rettferdig måte. Det er egentlig en fortsettelse  av det vi har vært gode på i Norge, nemlig rettferdig fordeling  som trekker alle med, og de med mest bidrar mest til omstillingen.

Fra 2025 skal det ikke omsettes nye bensin- og dieselbiler i Norge. Jeg mener det er rett at vi bruker av fellesskapets ressurser for å fremme salg av elbiler gjennom en lang rekke avgiftslettelser, bl.a. ved at man ikke betaler moms. Men nå selges det altså elbiler i veldig høye prisklasser uten at de nødvendigvis har lengre rekkevidde enn biler i lavere prisklasser. Det kan i tillegg momsfritt kjøpes eksklusive stereoanlegg, avansert utstyr, detaljer for spesielt interesserte, for de som har råd til det. 

Det er fritt fram å kjøpe slike biler med både kvalitet og ekstrautstyr. Men i Arbeiderpartiet mener vi det er rimelig at man betaler momsen selv på de dyreste bilene, de over 600 000 kr. Da er det momsfritt opp til 600 000 kr og moms på beløpet over. Det er fortsatt en veldig god prisreduksjon og veldig attraktivt framfor å kjøpe bensin- eller dieselbil. I vårt forslag opprettholder vi forskjellen mellom elbil og tilsvarende fossilbil. 

Det vi kan ta inn på den momsen, kan vi da bruke til omstillingen, bl.a. til å bygge ladestasjoner rundt om i landet, som gjør at flere kan velge å kjøre elbil og få lang rekkevidde. Det mener jeg er et eksempel på rettferdig omstilling. Partilederen i Venstre kaller dette for et uttrykk for misunnelse. 

Mitt spørsmål til statsministeren er: Er hun enig med Trine Skei Grande?

",Jonas Gahr Støre,Arbeiderpartiet,2019-11-13,2019-11-13
1946,2019-2020,"Fordi regjeringa ser for seg at EUs gjeldende kapitalkravsregelverk for banker blir del av EØS-avtalen i løpet av året, vil regjeringa allerede nå skjerpe kapitalkrav for norske banker. Viser til skriftlig spørsmål med svar nr. 2290 (2018–2019).
I sum: Hvordan kan statsråden mene at endringene som er foreslått, ikke vil gi endringer fra dagens nivå, og hvorfor bør ikke dette opp til politisk behandling i Stortinget? ",Marit Knutsdatter Strand,Senterpartiet,2019-11-07,2019-11-20
1947,2019-2020,"Utenlandske vogntog og sjåfører uten nødvendig utstyr og/eller kompetanse til å kjøre på norske vinterveier skremmer folk i trafikken og gir stor oppslutning om Facebook-grupper som ""Stopp dødstrailerne på norske vinterveier!"". Regjeringspartiene har tidligere stemt ned Senterpartiets forslag om å sikre tryggere tungtransport, med begrunnelsen at det jobbes med saken.
Hvordan kan det ha seg at folk som frykter farlig tungtransport, ikke ser resultater av det regjeringa sier at den gjør?",Siv Mossleth,Senterpartiet,2019-11-07,2019-11-13
1948,2019-2020,"Vinteren har kommet til Norge, og nok en gang lever folk i frykt for alvorlige ulykker forårsaket av utenlandske vogntog uten tilstrekkelig utstyr og kompetanse for kjøring på norske vinterveier. I løpet av få dager har Facebook-gruppen ""Stopp dødstrailerne på norske vinterveier!"" fått over 30 000 følgere.
Hvilke tiltak vil regjeringen iverksette for å sikre at førere av utenlandske vogntog har tilstrekkelig kompetanse i kjøring på norske vinterveier?",Sigbjørn Gjelsvik,Senterpartiet,2019-11-07,2019-11-13
1949,2019-2020,"Det har vært en urovekkende økning av vold i skolen den siste tiden. For over et halvt år siden la Arbeidstilsynet fram en rapport, der funnene gav grunn til bekymring.
Hvilke tiltak har statsråden gjort for å forebygge vold i skolen og gi lærere og andre ansatte i skolen og SFO mer kunnskap om forebygging, vurdering og håndtering av vold i skolen?",Torstein Tvedt Solberg,Arbeiderpartiet,2019-11-07,2019-11-13
1950,2019-2020,"Forrige vinter var det mange forferdelige trafikkulykker på norske vinterveier hvor vogntog var involvert. De siste ukene har vi sett flere videoer hvor vogntog har sklidd av veien, og bare flaks har gjort at ingen er blitt skadd. Facebook-gruppen ""Stopp dødstrailerne på norske vinterveier!"" har vokst til over 30 000 medlemmer på bare få dager. Engasjementet er med rette stort. Det etterlyses tiltak og virkemidler for å forebygge ulykker. 
Har statsråden tenkt å foreta seg noe i denne saken før vi får nok en forferdelig trafikkulykke?",Sandra Borch,Senterpartiet,2019-11-07,2019-11-13
1951,2019-2020,"Folk vil bruke jernbanen, og det er store forventninger til fremtidige tilbud. Flere folk skal komme seg raskere fram, er målet. Det er Norske tog som har ansvar for å leie ut togmateriell til persontogoperatørene. Bane Nor har ansvar for jernbanenettet. Dagens tog er av svært varierende standard. Det hjelper ikke å investere i jernbanenettet hvis det ikke samtidig investeres i moderne togmateriell.
Er statsråden trygg på at det er nok tog tilgjengelig til å ta unna for den økte passasjerveksten i årene framover?",Bengt Fasteraune,Senterpartiet,2019-11-07,2019-11-13
1952,2019-2020,"Ordningen for utbetaling av tilskudd til frivilligsentraler skal som kjent endres fra 2021. Da skal det utbetales pr. innbygger og ikke pr. sentral. Kommuner over hele landet uttrykker stor misnøye med dette, da det betyr kroken på døra for svært mange sentraler, og en viktig og vidtfavnende samfunnsbygger blir borte. På Helgeland er det et frivillignettverk med 14 kommuner, til sammen mister disse 5,8 millioner kroner fra 2021. 
Vil statsråden vurdere å gå inn for en videreføring av dagens svært gode ordning?",Kari Anne Bøkestad Andreassen,Senterpartiet,2019-11-07,2019-11-13
1953,2019-2020,"Statsråden har i redegjørelsen til Stortinget sagt at hun først i desember 2018 fikk kunnskap om at Nav hadde fortolket forordning 883/2004 feil. 
Kan statsråden redegjøre for om det har kommet henvendelser til statsråden om temaer som gjelder dette sakskomplekset før desember 2018?",Rigmor Aasrud,Arbeiderpartiet,2019-11-07,2019-11-13
1954,2019-2020,"Strømprisen i Norge har økt kraftig de siste årene og er rekordhøye. Fremskrittspartiet har, med ansvar for Olje- og energidepartementet, ønsket dyrere strøm. Onsdag denne uka fikk folk i Norge en påminnelse om at også dette kan bli en dyr vinter, da strømprisen økte med hele 77,4 prosent. 
Hvilke tiltak vil regjeringen gjøre for å senke strømprisen, og vil statsråden nå stoppe utbyggingen av NorthConnect-kabelen?",Trygve Slagsvold Vedum,Senterpartiet,2019-11-07,2019-11-13
1955,2019-2020,"Redselen for dårlig skodde useriøse utenlandske trailere på norske vinterveier øker. Vi ser mange oppslag om utenlandske vogntog som sperrer veier, og folk som er redde. Dette er ikke bare et betydelig trafikksikkerhetsproblem, men er også med på å ødelegge for norsk transportnæring. I vår fremmet Arbeiderpartiet ti forslag for tryggere transport på norske veier. Disse ble nedstemt av regjeringspartiene. Vi har hørt statsråden si at innsatsen er økt, men det ser ikke ut til at det har virket.
Vil det skje en endring i statsrådens innsats på dette området?",Kirsti Leirtrø,Arbeiderpartiet,2019-11-07,2019-11-13
1956,2019-2020," Mitt spørsmål går til fiskeriminister  Nesvik. 

Vi har en regjering som liker å snakke fint om kysten. Det er jo fint i seg selv, men det viktigste er at man har handlinger som står til ordene. Dette budsjettet kan ikke ha vært noen stor seier for fiskeriministeren i de interne dragkampene i regjeringen, for statsbudsjettet er ikke akkurat noen gavepakke til kysten. Det virker som om man heller ikke ønsker å ta inn over seg de reaksjonene man ser langs kysten, at dette både vil få konsekvenser for bearbeidingen og for mange lokalsamfunn rundt om, som er kjempeviktig om man skal utvikle landet, og ikke minst ha arbeidsplasser over hele landet, også langs kysten. 

Et av de store temaene vi har diskutert, er føringstilskuddet. Vi hadde en runde om det for noen uker siden også her i Stortinget, med statsministeren. Jeg er usikker på om noen ble så mye klokere av det, men nå har vi jo fiskeriministeren her, så kanskje vi kan få noen ordentlige svar. For det som kom fram på næringskomiteens høring fra de berørte aktørene, var at dersom man skal fjerne føringstilskuddet, vil det få såpass store konsekvenser at man må legge ned mange mottak. Til det har svaret vært at man skal jo bare gi det til salgslagene, så skal de fikse dette. Det sier de ikke går. Da må man gjøre prioriteringer også der – man kan sikkert holde på et par år, maks, men man må prioritere mellom kontroll og mottak. Så spørsmålet mitt til Nesvik er: Hva skal man prioritere dersom man mener at salgslagene skal finansiere denne ordningen? Skal man prioritere kontroll, som man jo trenger, eller mottak langs hele kysten?

",Cecilie Myrseth,Arbeiderpartiet,2019-11-06,2019-11-06
1957,2019-2020," Siv Jensen – og Framstegspartiet  – har sidan ho vart finansminister, både auka avgiftsnivået i Noreg  og innført nye avgifter, og har sett i gang prosessar for å innføra  nye skattar. Fiskeri og oppdrett er viktige og lønsame distriktsnæringar.  Regjeringas reaksjon er eit ønske om å dra ein større del av verdiskapinga  inn i statskassa. Særleg gjeld dette auka statleg skatt på bruk  av naturressursane.

For fiskeri er det alt føreslått av regjeringa å innføra ein ekstra, statleg snikskatt i form av noko ein kallar statleg kvotebank. Det er i realiteten ei «snikskattifisering» av fiskerinæringa. For oppdrett er det nettopp gjennomført ei offentleg utgreiing, som konkluderer med to ting: at oppdrettsnæringa i Noreg skal påleggjast ein ny, statleg ekstraskatt på 40 pst., og at ein skal ta pengar som i dag går til kystkommunane, og omprioritera til fordel for staten.

Spørsmålet er om statsråden vil sikra føreseielegheit og stabilitet for næringa og oppdrettskommunane. Ønskjer ein at ein stor del av verdiskapinga skal verta liggjande igjen i kystkommunane, eller skal dette overførast til fordel for statskassa? Det andre er korleis ein ser på det å ha ei hardare statleg skattlegging av bruk av naturressursar òg for distriktsnæringane.

Eg skal gjera spørsmålet enkelt og konkret: Er statsråden og ikkje minst partileiaren i Framstegspartiet, Siv Jensen, for eller imot ein ny, statleg ekstraskatt for oppdrettsnæringa?

",Geir Pollestad,Senterpartiet,2019-11-06,2019-11-06
1958,2019-2020," Spørsmålet mitt går til finansministeren.

Som finansministeren er godt kjend med, har dessverre sysselsetjinga i Noreg sokke over tid. Me har no ein sysselsetjingsgrad som er på rett over 70 pst., og det betyr at godt over kvar fjerde nordmann i arbeidsfør alder står utanfor arbeidslivet. Me har sett at det har vore noko vekst det siste året, men veksten har vore svak. Eg er sikker på at finansministeren er einig med meg i at me bør gjera alt me kan for at fleire av desse skal kunna få jobb og verta til noko av det vakraste som finst, nemleg økonomisk frigjorde menneske og skattebetalarar.

Menneske som står utanfor arbeid, finst over heile landet, så då må me sørgja for at det vert skapt arbeidsplassar over heile landet. Dette var eit viktig prinsipp for den raud-grøne regjeringa, og det førte til at omtrent 65 pst. av jobbveksten på den tida kom utanfor Oslo og Akershus. Under dagens regjering ser me av tala at fram til 2018 har under halvparten av jobbveksten kome i fylke utanfor Oslo og Akershus. 

Spørsmålet mitt er ganske enkelt. Eg har lyst til å finna ut kva finansministeren synest om dette. Er det, slik ho ser det, rett for landet vårt at mesteparten av jobbveksten skjer i berre to fylke?

",Hadia Tajik,Arbeiderpartiet,2019-11-06,2019-11-06
1959,2019-2020," På oppdrag frå regjeringspartia,  saman med Arbeidarpartiet og Kristeleg Folkeparti, blei det starta  ei utgreiing av korleis ei skattlegging av grunnrenta i havbruksnæringa  skal utformast. 

Dette er jo den næringa som går best i heile landet, og som opplever superprofitt med utgangspunkt i bruk av fellesskapet sine fjordar og kystar. Ulltveit-Moe-utvalet er einstemmig i at det er rett og rimeleg med ei skattlegging som gjer at superprofitten som laksenæringa i dag nyt, kjem kystsamfunna og fellesskapet til gode. NHO, LO, kommunar og professorar er einstemmige i at næringa nyt godt av Noregs fantastiske havområde, og fellesskapet får marginalt tilbake for det. Det har no blitt ei gåvepakke frå fellesskapet som har akkumulert enorme rikdomar på nokre få hender. 

Ueinigheita i utvalet er om korleis skattlegginga skal utformast. Eg synest begge modellane kan fungere; det viktigaste for SV er at rikdom frå fellesskapet sine ressursar skal kome kystsamfunna og fellesskapet til gode. Våre felles naturressursar skal aldri få lov til å bli ei mjølkeku berre for dei få – dei skal kome alle til gode. Det er akkurat sånn vi har gjort det med olja og vasskrafta. 

Men regjeringspartia ser ikkje fellesskapet sine interesser, heller ikkje i denne saka, dei forsvarer ikkje interessene til barn og ungdom og eldre som dagleg merkar på kroppen effekten av dårleg kommuneøkonomi med dårlege tilbod og låg bemanning. Dei forsvarer verken vanlege folk sine interesser eller kystsamfunna sine interesser. Derimot forsvarer dei milliardærane sine interesser. Endå ein gong er det den økonomiske eliten som skal få ein stadig større del av kaka. Til og med Dagens Næringsliv støttar innføring av grunnrenteskatt, ei avis som ikkje akkurat kan kallast eit sosialismens talerøyr. Dei seier at å skattleggje den ekstraordinære profitten i desse selskapa ikkje er kommunisme, men marknadsøkonomi i praksis. 

Så statsråd Siv Jensen: Kvifor blei dette utvalet sett ned i utgangspunktet?

",Torgeir Knag Fylkesnes,Sosialistisk Venstreparti,2019-11-06,2019-11-06
1960,2019-2020," Norges og Nordens  fremste akuttmedisinske miljø ligger på Ullevål. Nå vil Høyre–Fremskrittsparti-regjeringen  splitte opp dette miljøet, til tross for enorme advarsler gang på gang  fra leger, sykepleiere og kirurger – fra fagpersonell – egentlig  fra alle som utfører jobben. I årets statsbudsjett fra finansministeren  er den største forpliktelsen lånet som skal brukes til å bygge nytt  sykehus – en forpliktelse på 30 mrd. kr – 30 mrd. kr. Vanligvis  går så store investeringer gjennom en kvalitetssikring, først i  departementet, så hos finansministeren. Det ble ikke gjort av regjeringen  ved denne enorme investeringen. Finansministeren anbefalte lånet,  og jeg kommer til å utfordre finansministeren – og helseministeren  etterpå. Men det er hyggelig å se på Bent Høie, så han kan bare vente  og forberede seg! 

Lederen i finansministerens eget fylkeslag, lederen i Oslo Fremskrittsparti, sa i valgkampen at en stemme på Fremskrittspartiet er en stemme for å bevare Ullevål. Førstekandidaten til Oslo Fremskrittsparti sa at en stemme til Fremskrittspartiet er en stemme for å bevare Ullevål. Fremskrittspartiet har altså gjentatt det gang etter gang. Men nå har finansministeren fra Fremskrittspartiet anbefalt oss i Stortinget å gi et lån på 30 mrd. kr til å bygge nytt sykehus. Da er mitt spørsmål – og det er egentlig ganske illustrerende at det er Høyre som står der: Er det sånn at Fremskrittspartiet igjen har blitt overkjørt av Høyre? Eller er det sånn at finansministeren synes det er helt greit å overkjøre sine egne folk som har gått til valg på å bevare Ullevål, og overkjøre alle fagfolk på Ullevål, som mener det er svært uklokt å splitte dette miljøet?

",Trygve Slagsvold Vedum,Senterpartiet,2019-11-06,2019-11-06
1961,2019-2020," Mitt spørsmål går til helseministeren.

Det er fire måneder siden operatørskiftet i ambulanseflytjenesten. Det er dokumentert at ny operatør ennå ikke oppfyller beredskapskravene i kontrakten. Fylkeslegen i Troms og Finnmark har påpekt at pilotmangel er en stor utfordring for å få rask hjelp. Fire av ti piloter mangler f.eks. i Kirkenes. Det er foreløpig ingen tegn til bedring, og det er fortsatt usikkert når det kan bli stabil drift uten beredskapsavbrudd. 

Dette er en stor utfordring. Personellberedskapen er ikke god nok, og det må løses. Innbyggerne, pasientene og ikke minst helsetjenesten lokalt må få den ambulanseflytjenesten de skal ha.

Både Luftambulansetjenesten og Babcock bekrefter problemene og har gitt detaljerte opplysninger om bemanningssituasjon og reserveløsninger. Den nye operatøren har funnet ut at de er for underbemannet til å kunne stille med standby-piloter, altså bakvaktsordninger. Vintertiden kommer nå, men vi ser en beredskapssituasjon der normal drift ikke kan forventes før godt ut mot sommeren 2020, altså et helt år etter at ny operatør overtok.

Hva vil statsråden gjøre for å sikre befolkningens trygghet gjennom vinteren og fram til sommeren?

",Ingvild Kjerkol,Arbeiderpartiet,2019-11-06,2019-11-06
1962,2019-2020,"I alle år har Forsvaret sørget for vask av militært tøy, slik at de vernepliktige har kunnet hente ut nytt tøy fra depot. Fra i høst har soldater måttet vaske militære klær selv. Nå må de vernepliktige dele på noen få vaskemaskiner. Resultatet er at soldatene må vaske klær på natten. Det er klart at dette går ut over hviletid og beredskap, og ikke minst utgjør smittefare. Det er uverdig, rett og slett skammelig, å tilby de vernepliktige dette.
Synes statsråden dette er verdig behandling av de vernepliktige?",Sandra Borch,Senterpartiet,2019-10-31,2019-11-13
1963,2019-2020,"Iskantsonen er et sårbart og verdifullt område. Matproduksjonen som skjer her, er avgjørende for livet i Barentshavet.
Vil statsråden legge en føre-var-holdning til grunn når han skal fastsette hvor iskanten går, og følge de miljøfaglige rådene?",Arne Nævra,Sosialistisk Venstreparti,2019-10-31,2019-11-06
1964,2019-2020,"Fremskrittspartiets Terje Halleland har uttalt at Fremskrittspartiet ønsker å sette en grense ved hvor iskanten til enhver tid er synlig, i tråd med oljeindustriens ønsker, uten noe faglig fundament. Granavolden-plattformen har tidligere blitt endret i tråd med Fremskrittspartiets ønsker, er det forhandlinger nå som tilsier at det kan skje også denne gangen?",Torgeir Knag Fylkesnes,Sosialistisk Venstreparti,2019-10-31,2019-11-06
1965,2019-2020,"I et intervju 2. september sier statsministeren at ""vi skal krysse fingrene for at vi får en klimapolitikk som gjør at iskanten ikke flytter seg så raskt nordover. Vi håper vi når målene i Paris-avtalen. Da vil ikke iskanten flytte seg så langt nordover, men nå må vi forholde oss til den faktiske iskanten"". 
Vil statsministeren sørge for at regjeringen legger iskanten der hun tror den skal gå om vi når våre klimamål, eller vil hun legge den der den kan komme til å gå om vi ikke når målene?",Audun Lysbakken,Sosialistisk Venstreparti,2019-10-31,2019-11-06
1966,2019-2020,"Siden regjeringsskiftet i 2013 har ikke Solberg-regjeringen fulgt en eneste en av de faglige advarslene mot petroleumsvirksomhet i sårbare områder. I stedet har det vært tildelt rekordmange nye letetillatelser i den siste TFO-runden tidligere i år. 
Vil statsråden legge anbefalinger fra regjeringens egne fagetater til grunn ved senere vurderinger av oljeboring, og sørge for at det ikke gis tillatelse til petroleumsproduksjon i områder de miljøfaglige etatene fraråder dette?",Lars Haltbrekken,Sosialistisk Venstreparti,2019-10-31,2019-11-06
1967,2019-2020,"Barn i barnevernet opplever mange flyttinger, unødig bruk av tvang, utstrakt bruk av enetiltak og manglende helsehjelp. Den europeiske menneskerettsdomstolen (EMD) har nå tatt inn 34 barnevernssaker mot Norge. Både Riksrevisjonen og FNs barnekomité har pekt på feil og mangler i norsk barnevern. Barnevernet står nå ved et veiskille. 
Hvilke systemendringer ser statsråden behov for å iverksette, slik at barnevernet kan fungere til barns beste?",Per Olaf Lundteigen,Senterpartiet,2019-10-31,2019-11-06
1968,2019-2020,"I 2018 brukte det statlege barnevernet 650 millionar kroner på kjøp av einetiltak hos private aktørar. Bruken er fordobla på fire år. 17. desember i fjor forsvarte dåverande statsråd Hofstad Helleland i Stortinget denne auken med at det offentlege aleine ikkje klarar å tilby ei teneste til kvart einskilt barn som barnevernet er sett til å hjelpe. 
Er statsråden einig med sin forgjengar i at det offentlege barnevernet i dag ikkje klarar å ta vare på barna med aller størst behov?",Sigbjørn Gjelsvik,Senterpartiet,2019-10-31,2019-11-06
1969,2019-2020,"I 2018 gjorde et stortingsflertall, inkludert Kristelig Folkeparti, vedtak om at andelen ideelle aktører skal økes til om lag 40 pst. innen 2025. Fra januar til 1. oktober er antallet oppholdsdøgn i institusjoner på ca. 592 500, av disse er 32 pst. knyttet til enkeltkjøpplasser. Av disse igjen er ca. 85 pst. i regi av de kommersielle. Det er ingen spor i statsbudsjettet som tilsier at det skal satses på ideelle aktører. 
Hvordan vil statsråden følge opp anmodningsvedtak 762 (2017–2018), som hans eget parti var med på å vedta?",Åslaug Sem-Jacobsen,Senterpartiet,2019-10-31,2019-11-06
1970,2019-2020,"Statsråden mener barnevernet er styrket på bemanningssiden, mens blant annet Barneombudet, Fellesorganisasjonen og oppropet #heierna er tydelige på at det er underbemanning. Statsråden peker på kompetanseheving som tiltak, og videre kommunenes ansvar, der regjeringen skal legge til rette for at kommunene kan forvalte sitt ansvar på en god måte. 
Hva gjør at det er et så stort sprik mellom det statsråden erfarer og det de som jobber i tjenesten erfarer i hvordan bemanningssituasjonen er?",Marit Knutsdatter Strand,Senterpartiet,2019-10-31,2019-11-06
1971,2019-2020,"Hva vil regjeringa foreta seg overfor ofrene for uretten i Nav-skandalen, ut over det som er varslet av beklagelse, Navs gjennomgang av sakene og ekstern gransking, også når det gjelder alle de som er rammet gjennom urettmessige avslag fra Nav, og de som indirekte er rammet gjennom selv å ha unnlatt å dra på ferie, møte familie eller liknende, i frykt for å miste støtte de hadde rett på?",Bjørnar Moxnes,Rødt,2019-10-31,2019-11-06
1972,2019-2020,"Regjeringen Solberg besluttet i 2015 at lostjenesten ikke lenger skulle eie egne båter, men at båter og båtførere skulle anskaffes gjennom anbud. Privatiseringen var gjennomført i 2016. For losdistriktet Nordland var det anslått at losbåttjenesten ville bli vel 6 millioner kroner dyrere etter konkurranseutsettingen, mens det i andre losdistrikter ville bli billigere.
Hvor mye har Kystverket spart på konkurranseutsettingen siden 2016?",Åsunn Lyngedal,Arbeiderpartiet,2019-10-31,2019-11-06
1973,2019-2020,"VG har publisert saka om guten som har budd isolert i einetiltak i barnevernet i over tre år, i periodar på umøblert rom, og der han har sove på ein luftmadrass. Statsråd Ropstad ba i VG ""øvste myndigheit"" gripe inn og viste til at den nye barnevernreforma med innføring av økonomiske incentiv vil vere eit viktig tiltak for å hindre at kommunar dyttar barnevernansvaret over på staten.
Meiner statsråden at auka eigendel og meir økonomifokus vil gjere det kommunale barnevernet tryggare og betre, med meir helsehjelp?",Kjersti Toppe,Senterpartiet,2019-10-31,2019-11-06
1974,2019-2020," Mitt spørsmål går til landbruksministeren.

I hele sommer har beitenæringen og tamreinnæringen vært plaget av til dels store rovdyrangrep. Statssekretæren i Landbruksdepartementet har reist rundt for å møte bøndene. Fortvilte bønder i Grong, i Verdal og i Rendalen opplever å miste dyr, og årsaken er en rovdyrpolitikk som er ute av kontroll, og en rovviltforvaltning som ikke evner å gjøre noe med problemene.

I sommer har vi f.eks. hatt ulv i beiteområder i flere kommuner i Trøndelag, i Sogn og Fjordane og i Rendalen, områder der Stortinget har bestemt at det overhodet ikke skal være ulv. Her skal det være sau, det skal være tamrein og villrein. Likevel gjøres det ingenting for å få fjernet ulv fra disse områdene.

Statssekretæren i Landbruksdepartementet har vært rundt og lovet bøndene at antallet ulv skal ned til bestandsmålet. På et seminar i Elverum sa statssekretæren at det er for mange ulv i Norge, og at regjeringens målsetting er at vi skal ned til bestandsmålet.

Denne regjeringen har i gjentatte år overprøvd rovviltnemndene, og det betyr at vi i dag ligger skyhøyt over bestandsmålet for ulv – nesten dobbelt så høyt som bestandsmålet.

Så må jeg si at overfor folk som er fortvilet, også over å miste beitedyr, skal en være forsiktig med å love ting man ikke kan holde. Landbruksdepartementet må heller ikke stille seg i en situasjon der de blir en slags lynavleder for regjeringens egentlige rovviltpolitikk. Det vil ikke være å ta folk på alvor. Så når statssekretæren nå er ute og lover at man skal ned til bestandsmålet for ulv, er mitt spørsmål til landbruksministeren: Hvordan vil statsråden bidra til at regjeringen skal oppfylle det løftet og komme ned til bestandsmålet for ulv i Norge?

",Marit Arnstad,Senterpartiet,2019-10-23,2019-10-23
1975,2019-2020," Mitt spørsmål går til kulturministeren. 

Vi har fått frivilligsentraler over hele landet. De er ulike, og de speiler innbyggerne som velger å bruke dem. Felles for dem er at de er bra for folk som vil bidra til å hjelpe andre, de er bra for folk som trenger litt hjelp og kontakt i hverdagen, og de er bra for lokalsamfunnene. Frivilligsentralene trengs. 

I sin iver etter å effektivisere har regjeringa nå kastet sine øyne på frivilligsentralene. Verst går det ut over folk som bor i små og sårbare distriktskommuner, der tilbudene fra før kan være få. Kvæfjord kommune i Troms får redusert tilskuddet sitt fra 414 000 til 102 000 kr. Iveland, i min egen region, Agder, får redusert tilskuddet med ca. 290 000 kr. Arbeiderpartiet har både advart mot dette og foreslått at det særskilte tilskuddet til sentralene må beholdes. I et brev at 10. september 2019 sier statsråden at det er for tidlig å konkludere med hvilken effekt overføringen av ansvaret fra staten til kommunene har. – Nei, det er det ikke. Dette forslaget vil ramme folk ute i distriktene som har en forventning om at kommunene sikkert ordner opp. Statsrådens egen hjemkommune, Overhalla, får et betydelig kutt, og heller ikke der har folk rundt frivilligsentralene fått større tro på framtida for frivilligheten, skal vi tro lokalavisa. 

Ser ikke statsråden betydningen av frivilligheten som utvikler seg rundt sentralene i bygd og by, eller er det noe hun har forstått som frivilligheten ikke har forstått?

",Kari Henriksen,Arbeiderpartiet,2019-10-23,2019-10-23
1976,2019-2020," Spørsmålet mitt går  til næringsminister Torbjørn Røe Isaksen, som eg beit meg merke  i sa at regjeringa var inne i ein «tenkepause» i næringspolitikken.  Det skal eg kome tilbake til. 

Vi har i dag ei regjering som ikkje når klimamåla sine for 2020. Det har statsministeren innrømt. Og det er heilt uklart om ein vil kome i mål i 2030 – eller i 2021, 2022 og 2023. Det er heilt i det blå. Vi er i ferd med å stille oss på feil side av historia i kampen mot klimaendringar. 

Om ein ser på dei lange linjene i norsk politikk, skjer dette samtidig med at regjeringa ikkje klarer å omstille norsk næring og industri til å bli meir grøn. Om vi ser på tala frå SSB, tala i nasjonalrekneskapen, ser vi at veksten i investeringar i industri er knytt direkte til leveransar til petroleumsindustrien. Dei neste par åra kjem denne aktiviteten til å gå ned. For industrien elles er investeringsnivået på akkurat same nivå – inga endring der. Vi er altså i ferd med å stille oss på feil side. 

I budsjetthøyringane som Stortinget no gjennomfører i alle komiteane, er det store inntrykket frå næring og industri at det ikkje skjer noka reell omstilling. Det er i ferd med å breie seg ei generell forbløffing over handlingslamminga til regjeringa. Det er ein grunngitt frykt for at den unike moglegheita Noreg har til å byggje næring og industri innanfor område som grøn skipsfart, havvind, CCS og bioindustri, blir forspilt, fordi regjeringa ikkje har ein plan eller ein politikk som verkar. 

Så tilbake til tenkepausen: Når er regjeringa ferdig med å tenkje, og klar til å handle?

",Torgeir Knag Fylkesnes,Sosialistisk Venstreparti,2019-10-23,2019-10-23
1977,2019-2020," Etter forslag frå regjeringa  vedtok Stortinget før sommaren eit forbod mot pelsdyrnæringa i Noreg.  Dette er i strid med næringsfridomen. Dette utfordrar den private  eigedomsretten. Dette er aktiv utflytting av arbeidsplassar frå Noreg.

Senterpartiet skal ikkje leggja skulda for sjølve avviklinga på Kristeleg Folkeparti. Ansvaret for næringsforbodet ligg mest på Høgre, Framstegspartiet og Venstre. Det landbruksministeren derimot ikkje kjem vekk frå, er ansvaret for kompensasjonsordninga til bøndene som har vorte ramma.

Statsråd Vervik Bollestad har hatt eit forslag på høyring. Fasiten etter høyringa om kompensasjonsordninga er klar: Ordninga vil føra til økonomisk ruin for mange av dei nær 200 familiane som vert ramma. Ordninga er så svak at ho vil knusa den økonomiske framtida til mange familiar. Folk er redde, folk vert sjuke, og folk ligg søvnlause. Eg forstår det godt, for det forslaget til kompensasjonsordning som er lagt fram, er ei oppskrift på økonomisk ruin.

Det grunnleggjande problemet er at statsråden ikkje tek utgangspunkt i at dei bøndene som vert ramma, skal få erstatta det økonomiske tapet dei lir. Statsråd Bollestad tek utgangspunkt i den bokførte verdien til pelsdyranlegga – bokført verdi på anlegg som reelt sett har millionverdiar i marknadsverdi, mens den bokførte verdien kan liggja på rundt 10 000 kr eller 100 000 kr. Det vanlege i Noreg er at folk får erstatta det fulle tapet når staten kjem og tek noko frå dei. Slik er det openbert ikkje i denne saka. Oppsparte verdiar gjennom generasjonar går tapt, folk kjem til å sitja igjen med milliongjeld, og fleire vil truleg gå konkurs.

Er statsråd Bollestad fornøgd med den kompensasjonsordninga som er lagt fram, eller ser statsråden at ho er i ferd med å knusa den økonomiske framtida til uskyldige familiar rundt om i landet?

",Geir Pollestad,Senterpartiet,2019-10-23,2019-10-23
1978,2019-2020," Mitt spørsmål går til næringsministeren. 

Det haster nå mer enn noen gang med å legge til rette for omstilling av norsk næringsliv – kutte i klimagassutslippene og utvikle trygge og framtidsrettede arbeidsplasser over hele landet. I en tid da næringsministeren mer enn noen gang trenger virkemidler som sikrer omstillingskraft, ser vi at det motsatte skjer. Vi opplever på nært hold en næringsminister som tappes for virkemidler, og en omstillingskraft som gradvis svekkes. Det må etter vår mening gjøres langt mer enn hva som faktisk gjøres for å legge til rette for en sterkere satsing på klimavennlige arbeidsplasser, som også sikrer oss økte eksportinntekter i tiden framover. 

Næringsministeren snakker mye om å satse på utvikling av ny miljøteknologi, men svekker nå miljøteknologiordningen, som nettopp skal bidra til å utvikle – ja: miljøteknologi. 

Næringsministeren snakker om å satse på næringsutvikling i kompetansemiljøer rundt om i landet, men svekker satsingen på næringsklyngene som viktige omstillingsmotorer rundt omkring i landet. 

Det snakkes om å satse på industrien, samtidig som næringsministeren nå radbrekker Siva, som spiller en viktig rolle i å tilrettelegge nettopp for industri og næringsliv rundt om i hele landet. 

Det snakkes om forenkling, men næringsministeren velger å svekke Brønnøysundregistrene, som står helt sentralt i forenklingsarbeidet for næringslivet. 

Så spørsmålet blir: Hvorfor svekker regjeringen viktige tiltak for norsk næringsliv i en tid da en nettopp skal bidra til klimavennlig vekst og omstilling?

",Terje Aasland,Arbeiderpartiet,2019-10-23,2019-10-23
1979,2019-2020," I vedtak nr. 391 den 20. desember 2017 ber Stortinget regjeringen om å forhandle fram en miljøbonusordning for de som vant kystruteanbudet. I nesten to år har regjeringen ventet med å gjennomføre dette, før statsbudsjettet kommer med den oppsiktsvekkende nyheten at regjeringen fremmer et opphevingsvedtak for Stortingets gjeldende vedtak. 
Hvorfor?",Arne Nævra,Sosialistisk Venstreparti,2019-10-17,2019-11-06
1980,2019-2020,"Det må være et mål at store statlige investeringer skal føre til en styrking av norsk næringsliv. Dessverre har ikke regjeringen lyktes med det når det gjelder investeringer i infrastruktur. Sist når det ble kjent at fem utenlandske entreprenører, ingen norske, har meldt sin interesse for å bygge den nye Mjøsbrua. Veidekke har sagt at det var umulig å konkurrere på lovlig vis mot kinesiske selskaper. 
Hvilke grep vil statsråden gjøre for at norske aktører kan være med på de store infrastrukturprosjektene i årene framover?",Bengt Fasteraune,Senterpartiet,2019-10-17,2019-11-06
1981,2019-2020,"Brønnøysundregistrene er i gang med å utvikle nytt saksbehandlingssystem til erstatning for det som ble utviklet på 90-tallet. De to plattformene vil måtte driftes parallelt i flere år framover. I tillegg øker utgiftene til informasjonssikkerhet. Registrene er sentrale for å oppnå forenkling for nærings- og foreningsliv gjennom digitalisering.
Hvordan mener statsråden Brønnøysundregistrenes mulighet til å ta en offensiv rolle i dette arbeidet vil være med forslaget til driftsbudsjett for 2020?",Åsunn Lyngedal,Arbeiderpartiet,2019-10-17,2019-10-23
1982,2019-2020,"Det er en rekke omstridte påstander i regjeringens begrunnelse for å bevilge en låneramme til Nye Oslo universitetssykehus. Det hevdes blant annet at prosjektet er økonomisk bærekraftig, men kvalitetssikringen av prosjektet konkluderer med at det er ""betydelig usikkerhet knyttet både til investeringskostnadene og de driftsøkonomiske gevinstene"". 
Hvordan kan statsråden gå inn for en lånebevilgning av denne størrelsesordenen når usikkerheten er så stor?",Kjersti Toppe,Senterpartiet,2019-10-17,2019-10-23
1983,2019-2020,"Helseforetakene må spare opp 30 prosent av investeringskostnadene ved å gå i overskudd på driften. Oslo universitetssykehus har ikke klart dette, og skal dermed bruke av den regionale bufferen til Helse Sør-Øst, som er bygget opp ved å holde midler tilbake fra de andre helseforetakene i regionen.
Kan statsråden garantere at realiseringen av Nye Oslo universitetssykehus ikke går på bekostning av nødvendige byggeprosjekter i andre deler av Helse Sør-Øst?",Marit Knutsdatter Strand,Senterpartiet,2019-10-17,2019-10-23
1984,2019-2020,"""Veileder for tidligfasen i sykehusbyggprosjekter"" fastslår blant annet at en virksomhetsmessig utviklingsplan er det første som må foreligge i sykehusplanleggingen, at det skal foretas en konsekvensutredning etter plan- og bygningsloven før man beslutter lokalisering, og at flere ulike konsepter skal vurderes i konseptfasen.
Mener statsråden at veilederen er fulgt i denne saken?",Per Olaf Lundteigen,Senterpartiet,2019-10-17,2019-10-23
1985,2019-2020,"Akershus universitetssykehus er bygget for å betjene 340 000 innbyggere, men har i dag ansvaret for mer enn 530 000. I planene om Nye Oslo universitetssykehus skal bare én av tre Groruddalen-bydeler overføres fra Ahus til Aker sykehus etter første etappe. Vi vet ikke når en eventuell etappe 2 er ferdig. Ifølge Legeforeningen vil oppgavene til Ahus øke med opptil 60 prosent frem til 2035. 
Ser ikke regjeringen behovet for å avlaste Ahus og bygge et lokalsykehus for hele Groruddalen etter første etappe?",Sigbjørn Gjelsvik,Senterpartiet,2019-10-17,2019-10-23
1986,2019-2020,"Politijuristene slår alarm om krise i påtalemyndigheten. I Innlandet politidistrikt er situasjonen kritisk. Saker henlegges eller blir liggende så lenge at tingretten mener det er brudd på Den europeiske menneskerettighetskonvensjon (EMK) og må gi strafferabatt. Det går ut over rettssikkerheten til både ofre og tiltalte. Arbeidspresset er ekstremt høyt, og mange velger å slutte. Politimesteren sier situasjonen ikke er kritisk. 
Er statsråden enig i politimesterens vurdering, eller vil han redegjøre for hvordan regjeringen vil løse krisen i påtalemyndigheten?",Emilie Mehl,Senterpartiet,2019-10-17,2019-10-23
1987,2019-2020,"Regjeringen har i forslag til statsbudsjett for 2020 foreslått kutt i ordningen med stønad til barnebriller. Etter en gjennomgang gjort av Faktisk.no kan ikke departementet svare på hvilket faglig grunnlag de nye faste stønadssatsene er fastsatt. 
Mener statsråden at regjeringens forslag til kutt i ordningen med stønad til barnebriller er tilstrekkelig utredet, og på hvilket kunnskapsgrunnlag besluttet statsråden å gjøre endringer som påvirker barns mulighet til å få tilpassede briller?",Elise Waagen,Arbeiderpartiet,2019-10-17,2019-10-23
1988,2019-2020,"De siste ukene har vi fått alarmerende rapporter fra fagbevegelsen om at innleide østeuropeere overtar for fast ansatte i industrien, og at det på åtte av ti byggeplasser i Bergen og Oslo foregår ulovlig innleie. I Oslo er andelen innleide skyhøy og på samme nivå som før de nye innleiereglene ble innført. På sitt landsmøte nylig vedtok Fellesforbundet enstemmig at bemanningsbransjen skal avvikles i sin nåværende form. 
Hva tenker statsråden om vedtaket, og hva vil statsråden gjøre for å sikre at de nye innleiebestemmelsene blir fulgt?",Bjørnar Moxnes,Rødt,2019-10-17,2019-10-23
1989,2019-2020,"På grunn av kutt i kriminalomsorgen er det foreslått å legge ned kjøkkenet på Ila fengsel. Tjenesten skal sentraliseres, og de innsatte vil få plastinnpakka mat fra et annet kjøkken. Kjøkkenet på Ila har vært brukt til opplæring, og flere innsatte har fått sjansen til å ta fagbrev, som både gir en mer meningsfull tilværelse i fengselet og bedre muligheter til å lykkes i tiden etter soning. 
Ser statsråden at å legge ned kjøkkenet på Ila gir dårligere oppfølging av de innsatte, og at de innsatte mister et viktig verktøy for å få utdanning og muligheter til å lykkes etter endt soning?",Åsmund Aukrust,Arbeiderpartiet,2019-10-17,2019-10-23
1990,2019-2020,"Vi kan lese i Klassekampen den 15. oktober at Kriminalomsorgsdirektoratet varsler at ABE-kuttene i kriminalomsorgen vil kunne føre til mer bruk av deltidsstillinger og at oppgaver kan utføres av andre etater eller frivillige organisasjoner. Representanter fra høyreregjeringa har tidligere hevdet at ABE-reformen ikke skulle gå ut over 1. linja og tjenestetilbudet. 
Mener statsråden nå at budsjettkuttene som er gjort i kriminalomsorgen, går ut over innhold og 1. linja i kriminalomsorgen?",Maria Aasen-Svensrud,Arbeiderpartiet,2019-10-17,2019-10-23
1991,2019-2020,"I forslag til statsbudsjett under Klima- og miljødepartementet står det følgende: ""Handlingsplan mot den framande viltarten villsvin har som mål at det skal vere minst mogleg villsvin i Noreg, og spreidd ut over eit minst mogleg geografisk område."" Villsvin er en uønsket art i Norge som gjør stor skade på avlinger og kan være spreder av svinepest. Regjeringen tar ikke sikte på å utrydde villsvin, men kun holde bestanden nede.
Anerkjenner statsråden fare for spredning av sykdommen svinepest fra villsvin til tamgris, og vil regjeringen ha som mål å utrydde villsvin?",Elin Tvete,Senterpartiet,2019-10-17,2019-10-23
1992,2019-2020," Om lag 80 000 mennesker lever  med demens i dag, og vi kan forvente at det tallet vil doble seg  i løpet av 20 år. Da er det vår fremste oppgave som politikere å  gi disse menneskene og deres pårørende en god hverdag.

Et av de viktigste tiltakene og verktøyene vi som politikere har hatt for å gi pasienter og pårørende en trygg og god hverdag hvor de kan mestre sin egen situasjon, er dagaktivitetstilbud. Den rød-grønne regjeringen opprettet tilskuddsordningen som gjorde at det var et spleiselag mellom kommunene og staten for å opprette disse plassene.

I Demensplan 2020 anslås det at det er behov for 9 200 plasser. Om lag halvparten av disse plassene er etablert i dag. Fra nyttår avvikles tilskuddsordningen, samtidig som lovkravet om dagaktivitetsplasser trer i kraft. Mitt spørsmål er: Hvorfor gjør eldreministeren og regjeringen det vanskeligere å sikre mennesker med demens og deres pårørende en trygg hverdag?

",Tuva Moflag,Arbeiderpartiet,2019-10-16,2019-10-16
1993,2019-2020," I Nationen i går kunne me lese  eit innlegg med tittelen «Et brudd på samfunnskontrakten». Der står  det:

Det er eit godt innlegg. Eg kunne ha skrive det sjølv, men det er skrive av ni stortingsrepresentantar frå Høgre.

Arbeidarpartiet var først veldig tydeleg på, jf. landsmøtevedtaket vårt, at me ikkje ønskjer ei storstilt sentralisering og massenedlegging av tingrettar. Senterpartiet, Kristeleg Folkeparti og Venstre er like klare. Det finst tydeligvis ikkje eit fleirtal i Stortinget for så storstilte nedleggingar som Domstolkommisjonen legg opp til. Så mitt spørsmål til justisministeren er om det ikkje finst motstand i Framstegspartiet til forslaget om massenedleggingar. Eller er justisministeren einig med dei andre partia, inkludert mitt eige, i at strukturforslaget slik det ligg føre, bør skrotast?

",Lene Vågslid,Arbeiderpartiet,2019-10-16,2019-10-16
1994,2019-2020," Eldre- og folkehelseministeren  har gjentatte ganger stått fram i media og hevdet at kommunene ikke  tar sitt ansvar for BPA-ordningen. Blant annet sa hun til NRK den  4. september 2019 at det var «urettferdig at bostedsadressa di skal bestemme  om du får assistent eller ikke».

Nå setter statsråden ned et utvalg for å gjennomgå BPA-ordningen, og det kan ta flere år før vi får en utredning. Jeg har ikke noe imot utredninger, og jeg har i hvert fall ingenting imot mer kunnskap, men for meg ser det ut som om statsråden vil kjøpe seg tid. For det er ikke slik at vi er helt ukjent med problemene og løsningene knyttet til BPA. Tvert imot vet vi at regjeringen kan prioritere kommuneøkonomi istedenfor skattelette til de rikeste, tvert imot vet vi at statsråden kan styrke rettssikkerheten for denne gruppen, ved både øremerking og ved å gi fylkesmenn større myndighet når folk med behov for BPA holder på i det uendelige med å klage på urimelige vedtak fra kommunene.

Jeg lurer på om statsråden kunne sett for seg noen av disse tiltakene, og om hun har tenkt å bruke noen av dem i nær framtid.

",Sheida Sangtarash,Sosialistisk Venstreparti,2019-10-16,2019-10-16
1995,2019-2020," En av regjeringens  store prestisjereformer i forrige stortingsperiode var den såkalte  nærpolitireformen, en gedigen sentralisering av politiet. I 2018  hadde Erna Solberg en pressekonferanse. Hun var veldig stolt, og  hun uttalte med kraft: «Men har dere merket noe? Kritikken mot reformen  har stilnet.» Noen måneder etterpå kunne vi lese i media at tillitsvalgte  i elleve av tolv politidistrikt mente det var kriselignende tilstander  i politiet. Det har kommet flere forskningsrapporter etter den tid,  og i vår, i april, kom det en forskningsrapport fra Arbeidsforskningsinstituttet,  der to tredjedeler av de som hadde svart i politiet, sa at de gikk  hjem med en dårlig følelse etter jobb fordi situasjonen var slik  at de ikke hadde nok ressurser, ikke hadde nok tid, til å følge  opp krevende saker. 

I fjor var det altså elleve av tolv politidistrikter som sa at det var kriselignende tilstander. Etter å ha hørt alle festtalene til regjeringen skulle en jo tro at ting kunne gå litt i riktig retning, men så gjennomførte Politiets Fellesforbund en ny undersøkelse, som ble offentliggjort i august, der de spurte hovedtillitsvalgte i de tolv distriktene om politiet hadde kommet nærmere folk, eller om de hadde blitt fjernere. Da svarte tolv av tolv at det var blitt dårligere – de hadde blitt fjernere, og situasjonen var mer kritisk. 

Så kom jo statsbudsjettet nå, og hva er det lederen for Politiets Fellesforbund uttaler helt konkret? Han sier at med det budsjettet kommer det til å bli kutt rundt omkring i politidistriktene i Norge, at folk må sies opp. Det er svaret fra regjeringen. 

Mitt spørsmål til statsråd Kallmyr er: Er statsråd Kallmyr enig i det Erna Solberg sa i fjor, at kritikken mot reformen har stilnet, eller er han enig med alle de tusenvis av politifolk som har sagt så tydelig fra?

",Trygve Slagsvold Vedum,Senterpartiet,2019-10-16,2019-10-16
1996,2019-2020," Mitt spørsmål går til utenriksministeren.

Det er ingen som har gjort mer for å bekjempe ISILs terrorvelde enn kurderne i Irak og Syria. Kurderne har vært ofre for ISIL, og kurderne har ofret seg i kampen mot ISIL. FN har omtalt ISILs angrep på jesidiene som folkemord. 11 000 kurdiske soldater har falt i kampen mot ISIL. 

Da kurderne sto opp mot ISIL, ba de ikke Vesten om støtteerklæringer og varme tepper, de ba om våpentrening og militær støtte. Det fikk de, bl.a. av den norske telemarksbataljonen. Men etter at kurderne har ofret seg og selv vært ofre, er det nå de som blir ofret og sviktet av omverdenen. 

Utenriksministeren var veldig tidlig ute med å stanse norsk eksport av forsvarsmateriell til Tyrkia. Det var bra. 

For en uke siden, 9. oktober, fordømte Tysklands utenriksminister Tyrkias offensiv i Nordøst-Syria på det sterkeste. Nederland gjorde det samme. Dagen etter, 10. oktober, fordømte Sveriges utenriksminister den tyrkiske offensiven. Samme dag kalte den danske utenriksministeren Tyrkias ambassadør inn på teppet. Også han var klar: Han fordømte. 

Den norske ordbruken har vært langt mer forsiktig. Først sent mandag kveld, 14. oktober, etter at alle EUs 28 medlemsland hadde blitt enige om å fordømme, kom det endelig en fordømmelse fra det norske utenriksdepartementet. 

«Man bör kalla saker och ting vid deras rätta namn», sa Olof Palme. Hvorfor måtte utenriksministeren vente så lenge med å fordømme Tyrkias militæroffensiv i Nordøst-Syria? 

",Anniken Huitfeldt,Arbeiderpartiet,2019-10-16,2019-10-16
1997,2019-2020,"Stavanger tingrett avsa dom i september 2019 om at sjømenn i Rødne Trafikk mister sin lovbestemte rett til pensjon fordi arbeidsgiver ikke har betalt for obligatorisk tjenestepensjon. 10. april 2018 gjorde Stortinget følgende vedtak: ""Stortinget ber regjeringen vurdere å etablere en tilsynsordning med tilhørende sanksjoner, som skal sikre at bedriftene følger opp den lovbestemte plikten til å opprette og beholde obligatorisk tjenestepensjon for sine ansatte."" 
Hva har regjeringen gjort for å følge opp dette vedtaket?",Lise Christoffersen,Arbeiderpartiet,2019-10-15,2019-10-23
1998,2019-2020,"Andelen utenlandsstudenter er altfor lav fra før, og går nå ned, trass i at statsråden har erklært et ambisiøst mål om at halvparten av norske studenter skal ha utenlandsopphold som del av studiene. 
Er de 15 millionene i statsbudsjettet nok til å tette det økende gapet mellom mål og realiteter, eller kommer regjeringen med ekstratiltak når studiemobiliteten synker?",Nina Sandberg,Arbeiderpartiet,2019-10-10,2019-10-23
1999,2019-2020,"9. oktober startet Tyrkia en invasjon av de kurdiske områdene i Nord-Syria. Kurdiskdominerte SDF og YPG har kjempet side om side med vestlige styrker både i Syria og Irak. Tyrkias invasjon virker destabiliserende i en region som nå trenger ro og stabilitet. Vi risikerer at IS-soldater slipper løs fra kurdiske fangeleirer. EU ber nå Tyrkia om å stanse angrepene mot kurderne. Flere nordiske land har fordømt invasjonen. 
Vil utenriksministeren, som Danmark, fordømme Tyrkias invasjon, og hva vil norske myndigheter foreta seg i møte med den alvorlige situasjonen i regionen?",Åsmund Aukrust,Arbeiderpartiet,2019-10-10,2019-10-16
2000,2019-2020,"Regjeringen vil redusere tilskuddet til bemanningsnorm. Barnehagene har brukt midler med forventning om at dette skulle dekkes, og private barnehager som har brukt egne midler til økt voksentetthet, kan få utfordringer. Regjeringens finansiering av normen skiller seg fra premissene for innføring av lærernorm, Øie-utvalget og stortingsmeldingen Framtidens barnehage. 
Er statsråden bekymret for økonomien i private barnehager som følge av kuttet, eller at bemanningstettheten kan gå ned grunnet manglende finansiering?",Martin Henriksen,Arbeiderpartiet,2019-10-10,2019-10-16
2001,2019-2020,"Kontrakten mellom Luftambulansetjenesten HF og Babcock Scandinavian AirAmbulance inneholder krav om tilgjengelighet. Selskapet har etter tre hele måneders drift levert et resultat langt under kontraktkravet, noe som har påført statlige redningstjenester økte kostnader og befolkningen dårligere beredskap. 
Hvilken økonomisk avkorting har staten hittil krevd fra selskapet for manglende tilgjengelighet?",Per Olaf Lundteigen,Senterpartiet,2019-10-10,2019-10-16
2002,2019-2020,"I brev til Finnmark legeforening skriver direktøren i Luftambulansetjenesten HF at han har ""stor forståelse for at medlemmene av Finnmark legeforening er bekymret for ambulanseflyberedskapen, siden tiden etter operatørbyttet har vært preget av ustabil leveranse. Dette beklager vi"". Fra regjeringen har vi derimot ikke hørt noen tilsvarende innrømmelser eller beklagelser over at luftambulansetilbudet de siste tre månedene ikke har vært godt nok. 
Vil statsråden nå følge luftambulansedirektørens eksempel og beklage?",Geir Adelsten Iversen,Senterpartiet,2019-10-10,2019-10-16
2003,2019-2020,"E6 i Ballangen kommune 55 km sør for Narvik er nå stengt hele døgnet i perioder på opptil 45 minutter ved Forså tunnel. Dette er 15 km fra den eneste fergeforbindelsen på E6 der det er halvannen time mellom hver ferge. Gjennomslipp med ledebil skjer uten tanke på fergetidene på E6 eller rv 827. Busser, vogntog, pendlere og andre mister sine forbindelser daglig. Det er ingen omkjøringsmulighet, utrykningskjøretøy kan ikke passere når tunnelen er stengt, og det er ingen skilting i forkant av tunnelen. 
Mener statsråden at det er forsvarlig at eneste forbindelse mellom nord og sør er stengt i så lange perioder?",Åsunn Lyngedal,Arbeiderpartiet,2019-10-10,2019-10-16
2004,2019-2020,"Helseministeren har uttalt følgjande om situasjonen i luftambulansetenesta: ""Så vidt jeg er kjent med, har ikke den reduserte kapasiteten bidratt til at pasienter ikke har fått løst sine oppgaver."" Samtidig har det gjennom media komme fram historier om sterkt skadde pasientar som har blitt sendte aleine med rutefly. Frå Finnmark legeforening kjem det meldingar om at avvikssystemet ikkje fungerer. 
Kan statsråden garantere at luftambulansesituasjonen ikkje har gått ut over pasientane?",Kjersti Toppe,Senterpartiet,2019-10-10,2019-10-16
2005,2019-2020,"Statsministeren har i Stortinget uttalt at beredskapen i luftambulansetjenesten er bedre nå enn tidligere, og at luftambulansetjenesten er styrket. Dette er en provokasjon mot folk og fagfolk i nord, som må leve i situasjonen med en luftambulansetjeneste som selv tre måneder etter operatørbyttet er ustabil, og der fly nærmest daglig er utmeldt av ulike grunner. 
Hvor lenge vil statsråden akseptere at tilgjengeligheten til luftambulansetjenesten ikke er i tråd med avtalen?",Sandra Borch,Senterpartiet,2019-10-10,2019-10-16
2006,2019-2020,"En ny EU-dom, i en sak der Norge hadde innlegg, konkluderer med at EUs anskaffelsesregelverk ikke gir adgang til å oppstille kvantitative begrensninger på underleverandørers bidrag i kontrakter. Den italienske lovregelen om at verdien av en kontrakt som skal utføres av en underleverandør, ikke må overstige 30 prosent, er dømt ulovlig. Italia har bl.a. argumentert med at reglene er nødvendig for å ta grep om en bransje som er gjennomsyret av kriminalitet.
Hvilke konsekvenser vil EU-dommen kunne få for Norge gjennom EØS?",Sigbjørn Gjelsvik,Senterpartiet,2019-10-10,2019-10-16
2007,2019-2020,"Overføring av fylkesveiadministrasjon er en stor x-faktor i alle fylkeskommunene sine budsjett for neste år. Fylkesråd for samferdsel i Nordland Bent-Joacim Bentzen, uttaler i en pressemelding at ""Tre måneder før vi skal være operativ med en helt ny organisasjon, vet vi altså ikke om vi har penger til å ansette folkene vi trenger"". 
Er regjeringa fornøyd med at de økonomiske rammene for overføringa av ansvaret for fylkesveiene fra Vegvesenet til fylkeskommunene ikke er på plass i en situasjon hvor de jobber på spreng for å legge neste års budsjett?",Siv Mossleth,Senterpartiet,2019-10-10,2019-10-16
2008,2019-2020,"Etter framlegg frå regjeringa har eit fleirtal på Stortinget vedteke næringsforbod mot pelsdyrhald. Landbruksministeren har hatt på høyring eit framlegg til kompensasjonsordning for dei som er råka. 
Meiner statsråden at denne er god nok?",Geir Pollestad,Senterpartiet,2019-10-10,2019-10-16
2009,2019-2020,"Gjennom media har det kommet fram at en butikk i en stor kjede har hatt ansatte i arbeid på 1. mai for å telle varer uten at de har fått lønn for det. 
Hvordan jobber myndighetene for å slå ned på denne formen for useriøsitet i arbeidslivet?",Rigmor Aasrud,Arbeiderpartiet,2019-10-09,2019-10-16
2010,2019-2020,"Regjeringen skriver i Granavolden-plattformen at den vil ""Videreutvikle tannhelsetjenesten, og gradvis utvide skjermingsordningene"". Stønadene til tannbehandling ble redusert med 160 mill. kroner fra 2017 til 2018. Hardest gikk dette utover varig syke med sterkt nedsatt evne til egenomsorg for tannhelsen sin. Regjeringen varsler nå 130 mill. kroner i nye kutt i støtten til tannregulering for barn og unge i gruppen ""klart behov"". 
Hvorfor bryter regjeringens statsbudsjett for 2020 løftene i Granavolden-plattformen?",Tellef Inge Mørland,Arbeiderpartiet,2019-10-09,2019-10-16
2011,2019-2020," Budsjettet som nå er lagt  fram, er svært dårlig nytt for kysten og for distriktene. I Norge  – og i Nord-Norge – er det stor vilje til å skape arbeidsplasser  for å skape vekst. For Arbeiderpartiet er det viktig å bygge gode  samfunn over hele landet og sørge for at folk kan bo over hele landet. 

I budsjettet er bevilgningene til kyst- og havneformål redusert med 3,1 pst. Det handler om at man bl.a. kutter i fiskerihavner, at man kutter i gods fra vei til sjø, og at man kutter i vedlikehold og nyanskaffelser i Kystverket. 

Denne regjeringen gjør det vanskeligere, ikke lettere, å bygge. Man trenger nødvendig infrastruktur skal man skape vekst over hele landet. Vi trenger havner, vi trenger fylkesveier, vi trenger bredbånd – vi trenger tiltak. 

Vi har en kyst som er rik på ressurser. Et uttalt mål for de fleste partier er at man ønsker å få bearbeidet mer av fisken i Norge framfor å få den sendt ut fryst og få den tilbake innpakket i papp. For å få det til trenger industrien å ha tilgang på nok fisk hele året. Da trenger man å ta hele kysten i bruk. 

De siste årene har regjeringen kommet med mange smålige kuttforslag for fiskerinæringen: kutt i sikkerhetsordning, kutt i velferdsstasjoner – småpenger som bidrar til å gi fiskerne en plass å komme for en kopp kaffe og vafler eller en dusj – eller kutt i føringstilskuddet, en ordning som skal sikre mottak av fisk langs hele kysten, som gjør det mulig for fiskerne å levere fisk til mottak der det ikke er industri. Det er viktig. 

Mange hadde satt sin lit til at Kristelig Folkeparti skulle ordne opp i dette, men det har de altså ikke gjort. Så spørsmålet mitt er: Blir det bedre eller dårligere tilgang på råstoff om man fjerner føringstilskuddet?

",Cecilie Myrseth,Arbeiderpartiet,2019-10-09,2019-10-09
2012,2019-2020," Solberg bruker flertallsregjeringen  til å nulle ut flertallsviljen på Stortinget. Etter Rødts forslag  vedtok som kjent stortingsflertallet at regjeringen skulle jobbe  for at fagforeningene skal få flere medlemmer. Siden dette vedtaket  i januar 2018 har vi ventet på konkrete tiltak, men veldig lite  har skjedd. Nå, i statsbudsjettet, går altså regjeringen inn for  å oppheve vedtaket om å få flere organiserte i arbeidslivet vårt.  Departementet svarer – på kritikk – at dette bare er en såkalt teknisk  vri, og at et arbeid nå pågår i et arbeids- og pensjonspolitisk  utvalg med partene i arbeidslivet. Men det regjeringen skulle levere,  var tiltak til Stortinget, ikke bare å holde på i et utvalg. Som LO-leder  Gabrielsen sier:

Jeg vil ha et svar på hvorfor regjeringen nå opphever vedtaket framfor å fremme en sak til Stortinget med konkrete tiltak. Og kan vi få høre hvilke tiltak regjeringen vil iverksette for å sikre at flere faktisk blir med i fagforeninger i tiden framover?

",Bjørnar Moxnes,Rødt,2019-10-09,2019-10-09
2013,2019-2020," Den gangen Erna Solberg  ble statsminister i Norge, presenterte hun det som da ble annonsert  som regjeringens åtte viktigste prosjekter for Norge, og klimaet  var ikke et av dem. Det protesterte vi og andre heftig mot den gangen.  I dag tror jeg det er ganske ubehagelig for statsministeren å bli  minnet om det, fordi vi er i en tid da klimaengasjementet er så  sterkt, der ungdommen gjør klimaopprør, og der klimaforskerne med  all tydelighet viser at de som ikke tok dette på alvor tidligere,  tok feil.

Hvorfor minner jeg om det nå? Jo, fordi vi denne uken skulle hatt det statsbudsjettet som kom med utslippstall som viste at vi lå an til å nå Norges klimamål for 2020. I stedet fikk vi et statsbudsjett som viser at vi ikke ligger an til det. Utslippstallene som regjeringen nå legger til grunn for 2020, viser at vi mangler kutt på mellom 3 og 5 mill. tonn CO2-ekvivalenter for å oppfylle Stortingets klimaforlik fra 2012. Det er et stort gap. Det er utslipp tilsvarende årlige utslipp fra mellom 1 og 2 millioner privatbiler, eller fire–fem Melkøya-anlegg. 

Så mens debatten – behagelig nok for regjeringen, kanskje – har flyttet seg mer og mer mot 2030-målene, står Erna Solberg ansvarlig for ikke å nå målene i 2020. Det står i budsjettdokumentene. Gjemt bort i en tekstboks på side 23 står det:

Det har gjennom de siste årene vært veldig vanskelig å få statsministeren til å innrømme at hun står ansvarlig for en politikk som ligger an til å bryte med det klimaforliket hun selv skrev under på. Vil hun nå innrømme at hun har mislyktes? 

",Audun Lysbakken,Sosialistisk Venstreparti,2019-10-09,2019-10-09
2014,2019-2020," Regjeringens vilje til sentralisering  er stor. Planmessig og med klar systematikk har denne regjeringen  fremmet den ene sentraliseringsreformen etter den andre: politireformen,  kommunereformen, høyskole- og universitetsreformen, Nav-kontorene  og skattekontorene. Det har skapt store reaksjoner og stor motstand,  men denne regjeringens fremste egenskap er for så vidt ikke å lytte  til distriktene spesielt. En tviholder på at alt er bra, også når  man fra Nord-Norge påpeker sårbarheten ved luftambulansen etter  at Babcock overtok, og i statsbudsjettet blir typiske distriktsordninger  plukket vekk. Fjerning av føringstilskuddet til kystflåten og reduserte  bevilgninger til andre fiskeri- og kysttiltak er klare eksempler  på det.

Nye utredninger om sentralisering legges fram på løpende bånd. De to siste ukene har to regjeringsoppnevnte utvalg lagt fram forslag, og kommunalministeren varsler at kommunereformen skal fortsette i inneværende periode. Det foreslås i en av utredningene at lokalsamfunnenes andel av verdiskaping av vannkraft skal inndras til statskassen. Forslaget utgjør et tydelig brudd på den samfunnskontrakten som har vært mellom lokalsamfunn og storsamfunn når det gjelder vannkraftutbygging. I tillegg klarte utvalget, da de la fram utredningen, det kunststykket å forene kraftkommunene og kraftbransjen i motstand mot det samme forslaget. Det var grunnrentene som kraftbransjen ville ha endret for å øke verdiskapingen, ikke konsesjonskraft og konsesjonsavgift.

Bransje og lokalsamfunn sier altså det samme: De vil ikke ha dette. Vil regjeringen lytte til et samlet Kraft-Norge og skrinlegge forslaget?

",Marit Arnstad,Senterpartiet,2019-10-09,2019-10-09
2015,2019-2020," 100 milliarder er et enormt  tall, hentet fra statsbudsjettet. Det dekker kostnadene til politi,  forsvar, barnetrygd og kontantstøtte. Men 100 milliarder beskriver  også et annet tall, og det er det regjeringen legger opp til å bruke  på uføretrygd neste år. Det tallet har økt fra litt over 60 milliarder  i 2014, og det passerer altså 100 milliarder nå. Men bak dette tallet  skjuler det seg mennesker – 357 000 nordmenn – og det er forventet  å øke med 25 000 til neste år. Mange av dem er for syke til å jobbe,  de skal ha trygghet for å kunne leve et verdig liv, men mange ønsker  å jobbe, og det mange opplever nå, er at det er vanskelig å komme  inn, og mange opplever at de skyves ut. Politikken virker ikke for  å snu denne utviklingen. Det var en prioritet for Erna Solberg da  hun ble statsminister, og vi går i gal retning.

I fjor inviterte statsministeren til en inkluderingsdugnad – flere skulle komme i jobb. De som hadde hull i cv-en, skulle få en mulighet. Vel og bra, men avstanden mellom de fagre ordene og utviklingen går i gal retning. Men «nå skal vi i gang med tidligere, bedre og tettere oppfølging fra NAV», sier arbeidsministeren. Hun sier det i 2019 – «nå» skal man i gang med det. Et tydeligere tegn på at dette ikke har vært nok prioritert de siste årene, kan vi vanskelig se.

Arbeiderpartiet mener vi trenger en bredere aktivitetsreform for unge uføre, med jobbgaranti, mer ressurser og tilrettelagt kompetanse i Nav, og at vi kan følge opp faglig de som sliter psykisk. Det er opplagt at denne innsatsen fra regjeringen ikke er god nok med den utviklingen vi ser.

Mener statsministeren fortsatt at inkluderingsdugnaden som hun har tatt til orde for, har det som trengs for å hjelpe flere inn i arbeid og snu denne trenden som setter så mange nordmenn i en krevende situasjon?

",Jonas Gahr Støre,Arbeiderpartiet,2019-10-09,2019-10-09
2016,2019-2020,"17. juni tok jeg opp utkastelsen av Abbasi-familien i Stortinget. Justisministeren sa blant annet: ""Jeg tror derfor det er klokt at man nå får litt mer fakta i saken, før man trekker altfor bastante konklusjoner. Det vil vi sørge for å få tak i, og så skal vi orientere Stortinget på egnet måte om saken når vi har det hele og fulle bildet."" Nå, snart fire måneder etter utkastelsen, bør statsråden ha skaffet seg det hele og fulle bildet av saken. 
Når og på hvilken måte vil han orientere Stortinget om saken?",Lars Haltbrekken,Sosialistisk Venstreparti,2019-10-08,2019-10-16
2017,2019-2020,"Kloden vår trenger en radikal og rettferdig miljøomstilling på alle områder, vi trenger en ""grønn, ny deal"". Klimautslippene i Norge gikk opp i 2018, ifølge de siste tallene fra SSB. Dette gjør at vi i de neste årene må kutte enda mer årlig dersom vi skal klare å nå 45 pst. kutt i 2030. Vi utsetter å ta de nødvendige klimakuttene, noe som gjør at vi i de neste årene må kutte mer på kortere tid. 
Kan statsråden redegjøre for hvor mye ekstra vi må kutte de årene som kommer, fordi det ikke ble kuttet i 2018?",Lars Haltbrekken,Sosialistisk Venstreparti,2019-10-03,2019-10-09
2018,2019-2020,"Kloden vår trenger en radikal miljøomstilling, vi trenger en ""grønn, ny deal"". Det grønne skiftet i Norge fordrer tidenes største omstilling av kompetanse. Fremtidens kompetanse må handle om hvordan vi støtter opp om næringer som nødvendige for nullutslippssamfunnet, og hvordan vi bruker kompetansen som er i oljeindustrien i dag. 
Hvordan legger regjeringens kompetansepolitikk til rette for at vi får til den omstillingen i Norge som er nødvendig?",Mona Fagerås,Sosialistisk Venstreparti,2019-10-03,2019-10-09
2019,2019-2020,"Kloden trenger en radikal og rettferdig miljøomstilling, vi trenger en grønn, ny deal. Klimaomstilling må skje på alle nivåer i samfunnet, både i næringslivet, det offentlige og hos den enkelte. Kommunene er viktige i dette arbeidet, og viljen er høy. 
Hva slags plan har regjeringen for at kommunene skal settes i stand til å nå målene om å være med og kutte klimagassutslippene med 45 pst. innen 2030?",Bersvend Salbu,Sosialistisk Venstreparti,2019-10-03,2019-10-09
2020,2019-2020,"Trønder-Avisa melder 27. september at regjeringen vurderer å endre responstidsmålene for ambulansetjenesten. Til samme avis uttalte Helsedirektoratets avdelingsdirektør at ""responstid alene har ikke stor betydning for overlevelse og folkehelse"". Samtidig har to akuttutvalg gått inn for responstidsmål – blant annet fordi prognosen ved hjertestans og hjerneslag faller betydelig for hvert minutt frem til pasienten får behandling. 
Deler statsråden vurderingen om at responstid ikke har stor betydning for overlevelse og folkehelse?",Kjersti Toppe,Senterpartiet,2019-10-03,2019-10-09
2021,2019-2020,"Kloden vår trenger en radikal og rettferdig miljøomstilling på alle områder, vi trenger en ""grønn, ny deal"". Petroleumsrelaterte næringer vil få mindre betydning for norsk økonomi i fremtiden om vi skal oppfylle våre mål om å holde jorden under 1,5 graders oppvarming. Noen forskere anslår at etterspørselen etter norsk olje og gass kommer til å falle mye raskere enn anslått. 
Hva er regjeringens plan for å sikre nye oppdrag for industrien i fremtiden, før folk kommer i fare for å miste jobbene sine?",Solfrid Lerbrekk,Sosialistisk Venstreparti,2019-10-03,2019-10-09
2022,2019-2020,"Kloden trenger en radikal og rettferdig miljøomstilling, vi trenger en grønn, ny deal. Da må vi sørge for at tingene vi lager er lagd for å vare lengre, men nå går det motsatt vei. Mobiltelefoner og datamaskiner varer bare i et par år før det må kastes, og det er dokumentert at elektronikk designes for å gå i stykker etter kort tid. 
Gjør regjeringen noe for å sikre at produktene varer?",Freddy André Øvstegård,Sosialistisk Venstreparti,2019-10-03,2019-10-09
2023,2019-2020,"Kloden vår trenger en radikal og rettferdig miljøomstilling på alle områder, vi trenger en grønn ny deal. Gjennom sommeren har det blitt enda klarere at befolkninga, og spesielt de unge, med rette er utålmodige og mener omstillinga skjer for sakte. Vi er stadig svært  oljeavhengige, i en tid hvor vi skal bli oljeuavhengige. Klimarisikoutvalget slo fast at: ""En ambisiøs og effektiv klimapolitikk er det viktigste grepet norske myndigheter kan ta for å møte risikoen"". 
Ser statsråden at økte utslipp øker risikoen?",Solveig Skaugvoll Foss,Sosialistisk Venstreparti,2019-10-03,2019-10-09
2024,2019-2020,"Dersom Brasil øker avskogingen, vil det få konsekvenser for verdens klimagassutslipp og gjøre at Norge og resten av verden må kutte mye mer for å holde oppvarmingen nede. Dersom verden skal nå sine klimamål, så må handelspolitikken bidra til mer kutt, og ikke være med på å undergrave målet. 
Er det da i Norges interesse å inngå en avtale med Mercosur, hvor det ikke er klare sanksjoner mot avskoging?",Audun Lysbakken,Sosialistisk Venstreparti,2019-10-03,2019-10-09
2025,2019-2020,"Kloden trenger en radikal og rettferdig miljøomstilling, vi trenger en ""grønn, ny deal"". Med utgangspunkt i tall fra SSB påstår næringsministeren i Klassekampen 19. august at det pågår et grønt skifte i industrien. Han skriver: ""[...] pilene for norsk industri peker oppover. Og det samtidig som det grønne skiftet er i gang."" 
Men viser ikke tallene at veksten hovedsakelig skjer innen olje- og gassvirksomhet, altså at det ikke er uttrykk for et grønt skifte?",Torgeir Knag Fylkesnes,Sosialistisk Venstreparti,2019-10-03,2019-10-09
2026,2019-2020,"I en pressemelding fra Forsvarsdepartementet 20. september fremkommer det at Norge fra samme dato går inn i det europeiske forsvarssamarbeidet EI2. 
Hva er bakgrunnen for at dette ikke er lagt frem for Stortinget til behandling som en egen sak før tilslutning?",Sigbjørn Gjelsvik,Senterpartiet,2019-10-03,2019-10-09
2027,2019-2020,"Kloden vår trenger en radikal og rettferdig miljøomstilling på alle områder. Vi trenger en ""grønn, ny deal"". Innen transport har vi mange muligheter. Sosialistisk Venstreparti har gjentatt utallige ganger at hyppige nullutslippsferger må erstatte broene og tunnelene i ""Fergefri E39"". Konstituert vegdirektør Bjørne Grimsrud i Statens vegvesen har nylig sagt til Dagens Næringsliv at de snart vil råde samferdselsministeren til å utsette planene på enkelte av fjordkrysningene. 
Vil statsråden nå revurdere hele, eller deler av ""Fergefri E39"" i lys av fagetatens vurderinger?",Arne Nævra,Sosialistisk Venstreparti,2019-10-03,2019-10-09
2028,2019-2020," I 2017 ble det gjort nødvendige endringer i opplæringslova kap. 9 A for å sikre et mer effektivt regelverk mot mobbing og en bedre håndheving av reglene. Endringen har nå virket en stund, og en av erfaringene er at lærerne opplever sin egen rettssikkerhet svekket, noe både Skolenes landsforbund og Utdanningsforbundet har problematisert. I en rapport fra Respons Analyse sier hele seks av ti spurte lærere at deres rettssikkerhet er svekket. 
Deler statsråden Arbeiderpartiets og organisasjonenes bekymring for denne utviklingen?",Torstein Tvedt Solberg,Arbeiderpartiet,2019-10-02,2019-10-09
2029,2019-2020,"I sitt svar på mitt skriftlige spørsmål om antall bilbranner og hvor mange som er oppklart, svarte justisministeren 5. september at: ""Med tiden som har vært til rådighet har det ikke vært mulig å ta ut informasjon om antall oppklarte saker og gjerningspersoner."" På mitt spørsmål 14. november 2018 om det samme, antall oppklarte påtente bilbranner, til daværende justisminister lød svaret også: ""Dette er mer et spørsmål om at innenfor en kort frist var det ikke mulig."" Siden mitt siste spørsmål om dette har det dessverre vært flere bilbranner i Oslo, sist natt til 30. september, da fem biler brant på Ulven. Politiet mistenker at disse ble påtent, i likhet med 123 av bilbrannene i Oslo fra 2017 til 1. april 2019. 
Kan statsråden og departementet, når det nå er gått snart ett år siden spørsmålet først ble tatt opp, svare på om noen påtente bilbranner er oppklart og gjerningsmenn dømt?",Jan Bøhler,Arbeiderpartiet,2019-10-01,2019-10-09
2030,2020-2021," Vi kunne i Aftenposten den  21. mai lese at medlemmene i Arktisk råd var samlet for å markere  rådets 25-årsjubileum. Samtidig overtar Russland formannskapet i  rådet. I denne sammenhengen ytret representanten Elvenes fra Høyre,  som er medlem av utenriks- og forsvarskomiteen:

Få dager senere sa samme representant til Dagbladet: 

Dette virker litt som et forsøk på å ri to hester – samarbeid med Russland for å begrense Kinas aktivitet i Arktis, eller avvisning av et land som altså skal operere i gråsonen mellom krig og fred på en utspekulert og destruktiv måte. 

Etterretningstjenesten har tidligere uttalt at Kina kommer til å bli en militær stormakt i nordiske nærområder. Dette, kombinert med økonomisk maktbruk, investeringer og strategiske oppkjøp, bidrar til å svekke vestlig selvstendighet på sikt. 

Så mitt spørsmål er: Er statsråden enig eller uenig i at det bør være et samarbeid med Russland for å stanse kinesisk innflytelse og tilstedeværelse i nordområdene? Sagt på en annen måte: Hvilken av de to beskrivelsene fra representanten Elvenes er statsråden enig i?

",Morten Wold,Fremskrittspartiet,2021-05-26,2021-05-26
2031,2020-2021," Det er godt at forsvarsministeren  blir stående, for dette er den siste spørretimen, og det er ganske  få i salen. Kanskje de er på Akershus festning, og det gjelder kanskje  også pressebenken.

Mitt spørsmål handler om koordinering av beredskapsarbeidet, som har vært en hovedsak for denne regjeringa. Nå skal Bergen Engines-saken opp i salen her på fredag, men det som er den viktige lærdommen fra denne saken, er jo styring, samordning og koordinering av sikkerhetsarbeidet. For å ivareta sikkerheten må vi ha bedre samordning, som ikke har gått bra denne gangen, men det er også nødvendig at statsråden gjør jobben sin. Det som skjedde i denne saken, var at regjeringa trakk i nødbremsen i siste liten og brukte § 2-5 i sikkerhetsloven. De stoppet salget fordi det ville hatt stor militærstrategisk betydning og vært i strid med norske og alliertes sikkerhetspolitiske interesser. 

For å unngå at man i framtida må trekke i nødbremsen og stanse salg i siste liten, er det viktig at vi listefører selskaper som er omfattet av sikkerhetslovens bestemmelser, slik at det er forutsigbarhet for næringslivet i årene som kommer. Listeføring er ikke noe nytt i sikkerhetsloven. Vi fikk en ny sikkerhetslov i 2018, som Forsvarsdepartementet foreslo, men dette sto allerede i sikkerhetsloven fra 1998, så det er ikke noe nytt. 

Mitt spørsmål er: Hvor mange selskaper og andre virksomheter har forsvarsministeren sørget for å listeføre etter sikkerhetsloven § 2-1? Spørsmålet mitt er hvor mange selskaper han har gjort dette med. 

",Anniken Huitfeldt,Arbeiderpartiet,2021-05-26,2021-05-26
2032,2020-2021," Etter ei avgjerd  i regjeringa la ein amerikansk atomubåt til kai i Tromsø kommune.  Dette skjedde etter varige protestar frå folk og frå kommunestyret  i byen – og i ein situasjon der vi ikkje har dei nødvendige beredskapsplanane  eller konsekvensanalysane på plass. Det har skapt stor uro, både  av beredskapsomsyn og fordi ein ved dette held fram med å sjå ei  verkelegheit i nord prega av aukande spenning. 

 Statsråden fekk tydelegvis med seg uroa og organiserte eit folkemøte i Tromsø for å lytte til folks uro den 3. mai. Same dag gjekk han ut i landets største avis og melde:

Sidan da har forsvarsministeren gjentatte gonger bagatellisert folks uro rundt ubåtanløpa, både risikoen for ulykke og at folk i Tromsø er kritiske til å bli dregne inn i ei militær opptrapping.

Etter alle utfall både mot lokalt folkevalde og mot ei bekymra befolkning på folkemøtet gir eg statsråden her og no ei ny moglegheit til «live» i landets nasjonalforsamling på ein skikkeleg måte å roe Tromsøs befolkning. 

",Torgeir Knag Fylkesnes,Sosialistisk Venstreparti,2021-05-26,2021-05-26
2033,2020-2021," Mitt spørsmål går til  forsvarsministeren.

At denne regjeringa ikkje er nemneverdig oppteken av landmakta, er ikkje noko nytt. I 2016 vart hær og heimevern gløymde i langtidsplanen og skyvde ut i ei eiga landmaktutgreiing. Status i 2021 er at Heimevernet er redusert med 5 000 soldatar, og Hæren ventar enno på nye stridsvogner medan dei er fråtekne helikopter. Me må òg sjå langt etter ein fullt oppsett brigade. 

Det er ikkje berre Senterpartiet som er oppteke av at Noreg skal ha ei sterk landmakt. Det er òg viktig for NATO. Dei allierte forsvarsministrane vart samde om at Noreg skulle prioritere og utvikle ein fullt kapabel, tung infanteribrigade med tilhøyrande støtte. NATO har nyleg retta kritikk mot forsvarsprioriteringane til regjeringa, nettopp fordi dei ikkje leiar til at Noreg møter NATO-forpliktingane og styrkekrava på landmaktsida. Det er alvorleg. NATO skriv at det er tydeleg at Noreg og NATO sine forsvarsplanleggingsprioriteringar i praksis ikkje er spesielt godt avstemde, spesielt i landområde.

Senterpartiet meiner det er viktig at Noreg tek ansvaret sitt på alvor og som ein potensiell frontlinjestat får på plass brigaden i tråd med NATO-krava. Inntil Noreg gjer dette, kan allierte potensielt måtte ta ein del av Noreg sin rettmessige del av byrda til alliansen, seier NATO. 

Ynskjer ein det? Ynskjer ein at soldatar frå allierte land skal kome inn og gjere jobben? Korleis stiller forsvarsministeren seg til kritikken frå NATO, og kva konkret vil han gjere for å sikre at Noreg oppfyller NATO-krava til hær og heimevern innan 2024?

",Liv Signe Navarsete,Senterpartiet,2021-05-26,2021-05-26
2034,2020-2021," Da er kunnskapsministeren  ferdig med muntlig eksamen. Da vil jeg trekke opp statsråd Asheim,  og så får velgerne avgjøre om de er å betrakte som avgangselever  eller ikke.

For ca. en måned siden fremmet jeg på vegne av Fremskrittspartiet forslag om en opptrappingsplan for studieplasser innenfor bl.a. medisin og sykepleie. Dette gjorde Fremskrittspartiet fordi Norge innenfor enkelte områder ikke utdanner nok folk til det som arbeidslivet har behov for. Det er særlig et stort problem at vi ikke utdanner nok leger, sykepleiere og psykologer. I de siste framskrivingene fra SSB veksler behovet fra 20 000 til nesten 30 000 når det gjelder antall sykepleiere vi vil mangle om bare 15 år, og denne sykepleiermangelen vil gå ut over både pasientsikkerhet og helsetjenesten.

Noen vil kanskje tro at mangelen skyldes at det er for få som vil bli sykepleiere, men det er ikke sånn. For en uke siden kunne vi på NRKs Nyhetsmorgen høre at det er 13 370 søkere til 5 100 studieplasser. Dette har vi visst om en god stund, derfor var det viktig for Fremskrittspartiet da vi var i regjering, å øke antall studieplasser innenfor helseutdanningene. Siden 2014 har vi bidratt til 1 600 nye studieplasser til helseutdanningene, hvorav 450 er til sykepleie. Men dette er ikke nok, derfor ønsker vi en forpliktende opptrappingsplan for å tette dette gapet.

I forrige uke fikk vi flertall i denne sal for flere studieplasser til sykepleie. Dette er noe Fremskrittspartiet også foreslo i sitt alternative statsbudsjett. Vi fikk ikke gjennomslag med regjeringen høsten som var, og regjeringen stemte i forrige uke attpåtil nei til en opptrappingsplan. Hva er det som gjør at regjeringen sier nei til en sånn opptrappingsplan og med viten og vilje styrer mot en sånn mangel på sykepleiere?

",Roy Steffensen,Fremskrittspartiet,2021-05-26,2021-05-26
2035,2020-2021," Mitt spørsmål går  til kunnskapsministeren.

Om to dager, fredag denne uka, trekkes de første elevene ut til muntlig eksamen. Hele sektoren raser og ber statsråden snu. Melby har jeg sett har fått mye kjeft de siste dagene. Jeg tenkte å bruke spørretimen til å prøve å forstå litt mer, forsøke å få svar fra statsråden. En skulle egentlig trodd det var Kristelig Folkeparti som styrte Kunnskapsdepartementet, for det jeg står igjen med etter de siste dagers debatt, er at det er tro og håp som er regjeringas eneste argument for å tvinge gjennom muntlig eksamen, mot faglige råd. 

Jeg skulle egentlig også ønske at dette var et normalår, at alle elever hadde fått lik undervisning, men det er pandemi, det er et unntaksår og store forskjeller i hva slags utdanning en har fått. Jeg skulle også ønske at smitten nå var borte, men det er smitte, spesielt blant unge, som gjør at skoler stenges, og tusenvis av elever er i ventekarantene. Jeg skulle også ønske at det var isolert til noen få enkeltkommuner, men som de siste dagene har vist: Smitten popper opp uvilkårlig og over hele landet. 

Jeg skulle også ønske at vi kunne gjennomført eksamen som normalt, men når lærerorganisasjonene, Barneombudet, Elevorganisasjonen og statsrådens eget fagdirektorat anbefaler avlysning av muntlig eksamen, er det av hensyn til en rettferdig og forutsigbar vurdering for elevene. Jeg tror det også er viktig å rydde litt opp i argumentene. Det er nettopp dette hensynet til en rettferdig og forutsigbar vurdering jeg er opptatt av, og jeg vil be statsråden klargjøre: Hvem er det egentlig kunnskapsministeren lytter til når hun tviholder på at muntlig eksamen må gjennomføres, mot alle de faglige rådene?

",Torstein Tvedt Solberg,Arbeiderpartiet,2021-05-26,2021-05-26
2036,2020-2021,"Siden Høyre-regjeringen tok over i 2013 har det blitt etablert over 21 000 nye statlige arbeidsplasser. Dessverre ser vi gang på gang at de havner i Oslo eller i de andre storbyene. Regjeringens egne tall viser at Sør-Trøndelag har fått 3 201 av dem, hvorav 3 191 har gått til Trondheim. Midtre Gauldal og Melhus derimot, har mistet over 100 arbeidsplasser på disse 7 årene. Indre Fosen har mistet 41 og Selbu 22, og dette er bare noen av eksemplene.
Er statsråden enig i at denne utviklingen i statlige arbeidsplasser er sentraliserende?",Heidi Greni,Senterpartiet,2021-05-20,2021-05-26
2037,2020-2021,"Høyre ønsker å videreføre kommunereformen, der tvang også var et premiss ved flere sammenslåinger.
Hvilke kommuner i Oppland mener statsråden bør tvinges sammen, og hvordan blir framdrifta på videre tvangssammenslåinger fra regjeringas side?",Marit Knutsdatter Strand,Senterpartiet,2021-05-20,2021-05-26
2038,2020-2021,"Høyres landsmøtet vedtok at Høyre vil videreføre kommunereformen med sikte på større kommuner. Kommunene i Hedmark har lagt ned et stort arbeid med kommunereformen. 19 kommunestyrer i Hedmark har sagt nei til kommunesammenslåing. På bakgrunn av kommunenes vedtak og frivillighetsprinsippet som er lagt til grunn i Stortinget, anbefalte fylkesmannen ingen sammenslåinger. Ingen kommuner ble slått sammen i Hedmark. 
Kan regjeringen garantere at det ikke vil bli brukt tvang for å slå sammen kommuner i Hedmark når reformen videreføres?",Emilie Mehl,Senterpartiet,2021-05-20,2021-05-26
2039,2020-2021,"I perspektivmeldingen hevdet regjeringen at mer olje- og gassleting ikke utfordrer klimamålene. IEA-rapporten “Net Zero by 2050” viser at det er feil. Rapporten slår fast det MDG har sagt i mange år: Hvis vi skal nå 1,5-gradersmålet, må vi slutte å lete etter mer olje og gass. For Norges del innebærer det å avlyse 25. konsesjonsrunde og alle fremtidige konsesjonsrunder.
Vil statsministeren føre en petroleumspolitikk i tråd med IEAs anbefalinger, eller mener hun fremdeles at mer olje- og gassleting ikke utfordrer klimamålene?",Per Espen Stoknes,Miljøpartiet De Grønne,2021-05-20,2021-05-26
2040,2020-2021,"Høyre har i sitt partiprogram for 2021–2025 vedtatt at de vil, og jeg siterer: ""Videreføre kommunereformen med sikte på større kommuner med større fagmiljøer som er bedre i stand til å løse oppgavene de har i dag, og til å overta flere oppgaver fra staten og regionene."" Tvangsreformen som regjeringen allerede har presset gjennom har ført til en sentralisering av tjenester og makt.
Hvilke kommuner i Finnmark ser statsråden for seg at han vil tvangssammenslå for å følge opp Høyres landsmøtevedtak?",Geir Adelsten Iversen,Senterpartiet,2021-05-20,2021-05-26
2041,2020-2021,"Finansminister Jan Tore Sanner har uttalt at den største forskjellen mellom folk i Norge går mellom de som har en jobb og de som ikke har det. Tall fra Finansdepartementet viser at de i jobb tjener i snitt 3,7 ganger mer enn de arbeidsledige, mens de 1 prosent rikeste i gjennomsnitt tjener 8,6 ganger så mye som resten av befolkningen. Etter formue er forskjellen enda større.
Vil statsråden på bakgrunn av dette si seg enig i at den største økonomiske forskjellen i Norge er mellom den øverste rikeste prosenten og befolkningen for øvrig?",Bjørnar Moxnes,Rødt,2021-05-20,2021-05-26
2042,2020-2021,"Områdene Stovner og Lørenskog er nærmest vokst sammen. De ligger i to ulike politidistrikt. Begge områdene har mye av de samme utfordringene blant annet når det gjelder kriminalitet og utenforskap. Ved Stovner politistasjon er det 269 ansatte, mens politiet i nabokommunen Lørenskog har hatt en kraftig reduksjon av ansatte de siste årene.
Hvorfor er lokalt politi på Lørenskog bygget ned gjennom ""nærpolitireformen""?",Sigbjørn Gjelsvik,Senterpartiet,2021-05-20,2021-05-26
2043,2020-2021,"Det siste året har vist oss hvor viktig det er med bredbånd. Barn må gjøre skolearbeid hjemmefra, og flere må jobbe hjemmefra. Dessverre har vi også avdekket en grunnleggende urettferdighet i landet vårt, vi har sett tydeligere enn noen gang at de som bor i grisgrendte strøk har dårligere bredbåndsdekning enn de som bor i sentrale strøk. 
Mener statsråden at regjeringen har gjort nok for å sikre bredbåndsutbygging i hele Norge, når vi ser gjentatte eksempler på hvor dårlig bredbåndsdekning det fortsatt er i store deler av landet?",Siv Mossleth,Senterpartiet,2021-05-20,2021-05-26
2044,2020-2021,"Etter flere måneders saksbehandling kom Miljødirektoratet med sin konklusjon om at de krever Glasopor for 16,5 millioner kroner i refusjon for opprydding etter storflommen i 2018. Hvem som til slutt får ansvaret for oppryddingen er prinsipielt viktig.
Mener statsråden det er riktig at en bedrift som Glasopor får det økonomiske ansvaret for oppryddingen etter flommen, eller vil statsråden vurdere å gripe inn slik at ansvarsforholdene blir endret, og at private aktører dermed slipper å ta dette store ansvaret på vegne av storsamfunnet?",Bengt Fasteraune,Senterpartiet,2021-05-20,2021-05-26
2045,2020-2021,"I 2015, under øvelse Gemini, brukte beredskapstroppen 28 timer på å nå frem til et objekt utenfor kysten av Finnmark ifølge nettstedet aldrimer.no. Politiets nasjonale beredskapsressurser er fortsatt avhengig av rutefly når de skal frakte mange folk og nødvendig utstyr til for eksempel Nord-Norge. 
Har responstiden for de nasjonale beredskapsressursene til Nord-Norge blitt bedre siden 2015?",Willfred Nordlund,Senterpartiet,2021-05-20,2021-05-26
2046,2020-2021,"Jeg får stadig henvendelser fra personer med type 2-diabetes som ikke får tilgang til ny sensorteknologi på tross av at de har en vanskelig regulerbar diabetes. Statsråden har gjentatte ganger referert til at departementet har som mål å sende forslag til endringer i regelverket for folketrygdens finansering av medisinsk forbruksmateriell og næringsmidler etter blåreseptforskriften §§ 5 og 6 på høring i løpet av 2021. 
Når vi vet hvor godt disse virker for diabetes type 1-pasienter, hvorfor skal regjeringen ha høring?",Hege Haukeland Liadal,Arbeiderpartiet,2021-05-20,2021-05-26
2047,2020-2021,"I politidistriktene Øst og Sør-Øst er responstidkravene for politiet henholdsvis 22 og 24 minutter til steder med under 2 000 innbyggere. I Nord-Norge er tilsvarende krav henholdsvis 42 og 43 minutter. 
Hvilke beredskapsfaglige vurderinger ligger til grunn for at folk på steder som Stokmarknes, Lavangen, Skjervøy, Loppa og Båtsfjord skal måtte påregne å vente omtrent dobbelt så lenge på politiet sammenlignet med steder av tilsvarende størrelse i Telemark, Buskerud og Østfold?",Sandra Borch,Senterpartiet,2021-05-20,2021-05-26
2048,2020-2021,"I statsadvokatens inspeksjonsrapport fra Øst politidistrikt datert 15. desember fremkommer følgende: ""Kriminalitetsutviklingen er beskrevet slik at kriminelle miljøer og bakmenn kan etablere seg i distriktet uten å bli etterforsket av GDE (som har sitt fokus på kurerer og eventuelle følgebiler ved grensepasseringer) og først kan risikere politiets oppmerksomhet når det har blitt så ""store"" at de eventuelt kan bli etterforsket av FEE."" 
Hvorfor hindrer ikke politiet kriminelle miljøer og bakmenn å etablere seg i Øst politidistrikt?",Ole André Myhrvold,Senterpartiet,2021-05-20,2021-05-26
2049,2020-2021," Kommunalministeren skal  få muligheten til å komme opp en gang til!

Siden regjeringen og Fremskrittspartiets kommunereform ble innført i 2015, har antallet ansatte i kommunebyråkratiet økt med over 5 000, til 63 500 ansatte i 2019. Tallene fra Statistisk sentralbyrå viser at sammenslåtte kommuner har en markant høyere vekst av byråkrater enn de kommunene som ikke har slått seg sammen. Det er utbetalt over 1,4 mrd. kr til dekning av engangskostnader, og det er i tillegg utbetalt 200 mill. kr til infrastrukturtiltak – penger som kunne vært brukt til bedre tjenester for alle. Det bekrefter mye av det vi i Senterpartiet har hevdet, nemlig at sentralisering og kommunesammenslåinger fører til mer byråkrati og ikke bedre tjenester nær folk.

Regjeringen minner oss stadig på alle de stordriftsfordelene de mener sammenslåinger fører med seg, men de snakker sjelden om smådriftsfordeler og heller ikke om stordriftsulemper. Byråkrativekst er jo en av ulempene. Mellomledernivået eser ut. Det samme gjør kommunikasjonsavdelingen og hele det apparatet som skal yte service til stadig større ledergrupper. Da har vi ikke engang begynt å snakke om konsulentutgiftene, som skyter i været på en måte som vi aldri tidligere har sett i det offentlige Norge. Det pågår nå en konsulentbonanza i Norge, og en av de største driverne bak dette er regjeringens sammenslåingsmani, enten det er kommunereformen, den minst like mislykkede regionreformen eller andre sentraliseringsreformer.

Høyre vedtok i helgen å videreføre kommunereformen, til tross for de åpenbare ulempene og selv om det er stor motstand mot dette. Spørsmålet mitt er egentlig: Kan kommunene og lokalpolitikere og innbyggere forvente at en kommunalminister fra Høyre vil videreføre kommunereformen, om nødvendig med tvang, med de ulempene det medfører?

",Willfred Nordlund,Senterpartiet,2021-05-19,2021-05-19
2050,2020-2021," Mitt spørsmål  går til utviklingsministeren.

Norge begynte med bistand på 1960-tallet. Ifølge Norads tilskuddsportal har Norge i perioden 1960–2020 gitt hele 678 mrd. kr i bistand. Bare i 2020 ga vi 39,5 mrd. kr. Hovedtanken bak bistand er at land skal komme seg ut av fattigdom og bli i stand til å klare seg selv. Bortsett fra Sør-Korea er det så vidt jeg har kunnet registrere, ingen andre mottakerland som er blitt uavhengig av bistand. Det indikerer at bistanden har mislyktes i sitt hovedmål, men ettersom regjeringen fortsetter å gi milliarder i bistand, antar jeg at statsråden mener at bistanden brukes etter hensikten.

I 2018 presenterte det britiske konsulentselskapet Itad i samarbeid med Chr. Michelsens Institutt en rapport som slaktet norsk bistandspolitikk. I rapporten ble det fremhevet at UD og Norad ikke engang gjør forsøk på å klargjøre hva mål- og resultatstyring betyr innenfor en helhetlig norsk bistand. Som det etter hvert har blitt rutine for i norsk forvaltning, ble rapporten mottatt med entusiasme, og statsrådene skulle straks sette i gang arbeidet med å forbedre rutinene. Den gangen gjaldt det utviklingsminister Astrup og utenriksminister Søreide. Rapporten ble lagt i en skuff, men jeg antar at dagens utviklingsminister er godt kjent med den, og at den nedslående lesningen har gitt ham initiativ til eller ønske om virkelig å gjøre en endring for å få ordentlig styring og ordentlige mål. 

Hva har statsråden konkret gjort for å gjøre bistandspolitikken mer transparent? Hvilke konkrete krav og mål stilles til organisasjonene som mottar våre skattepenger, og hvordan dokumenteres dette?

",Christian Tybring-Gjedde,Fremskrittspartiet,2021-05-19,2021-05-19
2051,2020-2021," Spørsmålet går til statsråd  Astrup.

Vi får inn bekymringsmeldinger fra mange kommuner om utfordringen de nå begynner å se ved langtidsvirkningene av koronasituasjonen. Det gjelder utfordringer med å hjelpe lokalt næringsliv opp å stå igjen, det gjelder utfordringer på grunn av skolestenginger, og det gjelder selvsagt de utfordringene vi ser innen psykisk helse, og med sterk vekt på den yngre delen av befolkningen. 

Så ser vi at regjeringen har startet historiefortellingen om hvor god kommuneøkonomien er, og at regjeringen har levert gode økonomiske rammer for kommunene. Det å si at regjeringen sminker liket, er vel å dra det langt, men at de pynter bruden så mye at det du ser, ikke er det du får, det er nok riktig. Det at vi ser gode økonomiresultater i kommunene i stort, er et resultat av regjeringens feilanslag for skatteinngang, lavere rente enn beregnet og lavere pensjonskostnader enn beregnet – flaks for kommunene der, altså. 

For tredje året på rad legger regjeringen opp til et i beste fall nullbudsjett for kommunene, i kommuneproposisjonen for 2022, og de gjør det mens kommunene melder sine bekymringer for hvordan de skal normalisere og reparere koronaskadene de ser kommer. Kommunene ber om langsiktighet, og de ber om en styrking av kommuneøkonomien. De ber ikke om nok et nulloppgjør, slik statsråden og regjeringen legger opp til – altså for tredje året på rad. Ser ikke statsråden at det er et åpenbart behov for å styrke kommunenes økonomi utover hva regjeringen foreslår i kommuneproposisjonen?

",Stein Erik Lauvås,Arbeiderpartiet,2021-05-19,2021-05-19
2052,2020-2021," Mitt spørsmål går til utviklingsministeren.  Vi opplever nå en veldig dramatisk og alvorlig situasjon i Midtøsten,  en opptrapping som på mange måter i denne omgang startet med den  israelske utkastelsen av palestinere fra sine hjem i Øst-Jerusalem,  og protestene mot det. Det har videre eskalert gjennom Hamas’ rakettangrep  mot israelske byer. Nå pågår det daglig flyangrep, bombeangrep, mot  Gaza. Minst ti mennesker er drept i Israel, over 200 i Gaza, nesten  halvparten kvinner og barn. 

Jeg vil utfordre utviklingsministeren på dette, bl.a. fordi det nå kommer veldig mange bekymringsfulle meldinger fra humanitære organisasjoner i Gaza. Jeg kan vise til den meldingen som kom fra Leger Uten Grenser i dag, der de melder at traumeklinikken deres i Gaza er skadet i et israelsk luftangrep, de peker på at pasienter og ansatte blir tvunget til å flykte fra hjemmene sine, og: «(…) Skaden på klinikken vår i går kveld viser at ikke noen steder i Gaza er trygge.» 

Kirkens Nødhjelp meldte i forrige uke at de var i dyp sorg etter at fem av barna til lokalt ansatte i Gaza ble drept i et israelsk rakettangrep. Den internasjonale Røde Kors-komiteens generaldirektør har uttalt at han er sjokkert etter at et Røde Halvmåne-kontor i Gaza ble truffet i et luftangrep. Dette er angrep som blir legitimert med selvforsvar, men som det nå kommer stadig sterkere kritikk av, fordi de åpenbart er helt ute av proporsjon og rammer sivile svært hardt. Hva mener utviklingsministeren om at humanitære aktører blir angrepet i Gaza?

",Audun Lysbakken,Sosialistisk Venstreparti,2021-05-19,2021-05-19
2053,2020-2021," Spørsmålet mitt går til næringsministeren  og gjeld reiseliv og luftfart.

Reiselivsnæringa og luftfarten er store næringar med verdiskaping og arbeidsplassar over heile landet. Men det er òg dei næringane som er ramma hardast av pandemien. Krisehandteringa har etter Senterpartiet sitt syn bore preg av ei regjering som ikkje heilt har forstått alvoret for desse næringane, og som har vore bakpå. Stortinget har gong på gong vore nøydd til å ta ansvar. Dessverre har krisetiltaka frå regjeringa i for lang tid hatt eit kortsiktig og uføreseieleg preg. 

Reiselivsnæringa – turistane forsvann over natta – står i ein veldig alvorleg situasjon. Kompensasjonsordninga har hjelpt, men det endrar ikkje faktum: Det er framleis krise i reiselivsnæringa. Senterpartiet trur ikkje at regjeringa og næringsministeren heilt forstår alvoret i situasjonen. 

Ei anna næring som er kraftig ramma, er flybransjen. Det er faktisk få bransjar som er ramma hardare. 30 000 direkte tilsette har opplevd ein nedgang på 95 pst. i den internasjonale trafikken og 70–75 pst. i den nasjonale trafikken. Likevel er denne næringa av regjeringa halden utanfor kompensasjonsordningane. Og ei velfungerande luftfartsnæring er ein føresetnad for å lykkast med reiselivet.

Så er det mange innanfor desse næringane som har forventningar til sommaren. Men framleis er regjeringa si anbefaling at folk skal droppa unødvendige reiser i Noreg. Dette gjev lita føreseielegheit for næringane. Og sjølv om det skulle verta ein god sommar med mange nordmenn som får moglegheit til å reisa, kan ingen delar av verken reiselivet eller luftfarten leva av éin god månad i året.

Då er spørsmålet: Er statsråden fornøgd med den uføreseielege måten regjeringa har handtert reiselivet og luftfarten på?

",Geir Pollestad,Senterpartiet,2021-05-19,2021-05-19
2054,2020-2021," Mitt spørsmål går også  til næringsministeren, for store deler av norsk næringsliv er fortsatt  i krise 14–15 måneder etter den første nedstengingen i fjor.

Jeg tror ikke at vi som ikke driver forretning i en eller annen form, helt klarer å sette oss inn i den fortvilte situasjonen de fortsatt står i. Vi som er politikere, får full lønn uansett hvordan det går med økonomien, det gjør ikke ansatte i næringslivet. Det gjør heller ikke de som driver bedriftene.

Det er ingen som påstår at det er regjeringens skyld eller ansvar at vi har havnet i en dyp økonomisk krise, i alle fall gjør ikke jeg det. Viruset har holdt ut lenger enn hva noen av oss trodde tidlig i fjor. Men gjennom det siste drøye året er inntrykket ute i næringslivet at regjeringen og regjeringspartiene har slept beina etter seg når det kommer til tiltak.

Stortinget har gang på gang måttet fornye, forbedre og forsterke løsninger sånn at de fleste bedriftene etter hvert lander på beina, forhåpentligvis.

I ganske sterk kontrast til dette står kultursektoren. Selv om det er uenigheter mellom partiene på Stortinget om hvor mye kultursektoren skal få av offentlige midler i normaltiden, er nok alle enige om at når en krise som dette oppstår, skal også kulturen kompenseres. Men det går en grense for hvor store forskjellene kan være.

Kultursektoren er den eneste som har fått kompensasjon basert på tapte inntekter. Bedriftene må ta til takke med støtte basert på faste kostnader, og de dekkes heller ikke fullt ut. Fra kulturministeren har det kommet gladmelding etter gladmelding, nå senest i revidert nasjonalbudsjett med nesten 1 mrd. friske kroner. Fra næringsministeren kom det beskjed om at nok en ordning Stortinget har vedtatt, var forsinket.

Hvorfor er det sånn at kultur, fest og moro konsekvent har hatt større gjennomslag enn verdiskaping og arbeidsplasser for denne regjeringen?

",Sivert Bjørnstad,Fremskrittspartiet,2021-05-19,2021-05-19
2055,2020-2021," I dag er nær 200 000 mennesker  helt eller delvis utenfor arbeidslivet. Uavhengig av pandemien er  utfordringene som norsk næringsliv må løse i årene som kommer, formidable.  Fram til 2050 må det etableres én million nye jobber, ifølge Finans  Norge. Fram til 2030 skal klimagassutslippene kuttes med 55 pst.,  og vi har vært vitne til at handelsbalansen er blitt svekket med  over 400 mrd. kr fra 2013 fram til nå. Dette er store utfordringer,  som ikke går over av seg selv. Man må sørge for at politikken legger  til rette for bl.a. at næringslivet kan gripe de mulighetene som  er der, og sette oss i stand til å møte disse utfordringene. 

Næringsministeren skrev i Finansavisen 9. mars: 

Flott skrevet, men det er komplett umulig å forstå ut fra næringsministerens innlegg i Finansavisen, eller for så vidt andre uttalelser hun har kommet med i sin tid som næringsminister, hva hun mener vi er gode til. Næringsministerens eneste svar er brede og generelle virkemidler som er altfor lite treffsikre og for lite målrettede. Brede og generelle virkemidler er i og for seg greit nok, men det kan aldri avløse konkrete og målrettede tiltak, spesielt innenfor de områdene vi mener det er naturlig å satse på, og hvor Norge og norsk næringsliv har særskilte fortrinn.

200 000 utenfor arbeidslivet, én million nye jobber innen 2050, kutt i klimagassutslippene med 55 pst. og en betydelig svekket handelsbalanse er store utfordringer. Disse utfordringene kan kun møtes med en aktiv næringspolitikk og kan ikke løses kun med brede, generelle og til dels passive virkemidler. Vi ser at landene rundt oss jobber langt mer målrettet med skreddersydde tiltak for å få opp eksporten, få opp antall jobber og sikre nye inntekter til landet. Vi mister posisjon hver eneste dag. Likevel foreslår regjeringen å vri virkemiddelapparatet med brede virkemidler. 

Mitt spørsmål er: Hva betyr dette for norsk næringsliv i praksis?

",Terje Aasland,Arbeiderpartiet,2021-05-19,2021-05-19
2056,2020-2021,"For to uker siden la en amerikansk atomubåt til kai ved Tønsnes havn. Norge er folkerettslig forpliktet gjennom Genèvekonvensjonene til å beskytte sivile og å ta forholdsregler mot virkninger av angrep, også i fredstid. Første tilleggsprotokoll, artikkel 58, sier blant annet at partene skal ""unngå å plassere militære mål innenfor eller i nærheten av tett befolkede områder"".
Hvordan vurderer statsråden bruken av Tromsøs havner for anlegg av amerikanske atomubåter i lys av våre forpliktelser etter Genèvekonvensjonene?",Torgeir Knag Fylkesnes,Sosialistisk Venstreparti,2021-05-19,2021-05-26
2057,2020-2021," Mitt spørsmål går til  helseministeren.

Koronapandemien har ført til at flere offentlige sykehus har avlyst planlagte behandlinger og operasjoner. I starten av pandemien var dette en stor utfordring som førte til at mer enn 100 000 avtaler på norske sykehus ble utsatt. Noe av etterslepet er tatt igjen, men under den tredje smittebølgen måtte flere sykehus igjen redusere kapasiteten. Det har gått særlig ut over behandlingskapasiteten i de områdene som har hatt mest smitte. Oslo universitetssykehus reduserte antall behandlinger og operasjoner med 25 pst. tidligere i år, og andre sykehus sliter også med den ordinære pasientbehandlingen. Det fører til at helsekøene igjen øker. 

Under budsjettbehandlingen i Stortinget ble 250 mill. kr til de regionale helseforetakene øremerket økt kjøp av tjenester hos private aktører – for å redusere helsekøene. Pengene er bevilget for å unngå at syke må vente unødvendig lenge. Men er de brukt som Stortinget forventet da budsjettet ble vedtatt? Svaret finner vi egentlig i regjeringens forslag til revidert nasjonalbudsjett, og det er ganske nedslående lesning. På tross av en regjering og en helseminister som sier at det er ønskelig å bruke private aktører i helsevesenet til pasientenes beste, er det en liten andel av midlene som er brukt på å kjøpe tjenester hos private sykehus. Seks måneder etter at budsjettet ble vedtatt, har det skjedd lite for å følge opp Stortingets vedtak og gi syke raskere behandling. Det er kun Helse Nord som har en helt konkret plan for hvordan de skal benytte sin andel av denne ekstrabevilgningen. Der er tilleggskjøpene målrettet mot store fagområder som har kapasitetsutfordringer. For de øvrige er det ikke tatt helt konkrete initiativ. Man har reservert de økte midlene som skal brukes på å redusere helsekøer, men pengene står på bok, og helsekøene vokser. 

Da er spørsmålet: Er statsråden fornøyd med helseforetakenes oppfølging av budsjettvedtaket, og hvordan vil statsråden sikre at helseforetakene faktisk bruker de ekstra midlene som er bevilget, til å redusere køene?

",Hans Andreas Limi,Fremskrittspartiet,2021-05-12,2021-05-12
2058,2020-2021," Da kan samferdselsministeren  gå opp igjen. 

Nylig kunne vi lese om det spanske entreprenørselskapet Acciona, der flere ledere er dømt for bedrageri og hvitvasking. Acciona er et kjent selskap også i Norge. De bygger ny E6 mellom Ranheim og Værnes i Trøndelag for Nye Veier og har der en stor milliardkontrakt. Acciona er også aktuell for flere store samferdselsprosjekter i Norge, bl.a. Sotrasambandet. Sotrasambandet er jo et stort prosjekt, i størrelsesordenen 10 mrd. kr, og så vidt jeg vet, er nettopp Acciona en av tre entreprenører som oppdraget står mellom – alle tre for øvrig utenlandske. 

I går vedtok Stortinget bygging av Hålogalandsveien i Nordland og Troms, et gigantisk prosjekt til 17–18 mrd. kr. Det er grunn til å tro at også for dette prosjektet vil det være aktuelt med utenlandske entreprenører, og det er et av poengene her: Regjeringen lager nå så store utbyggingsprosjekter at det mange steder bare er internasjonale storkonsern som er i stand til å legge inn anbud. 

Spørsmålet blir da: Hvorfor gjør regjeringen dette? Hvorfor fører regjeringen en politikk som medfører så enorme utbyggingsprosjekter at det i realiteten bare er utenlandske entreprenører som kan vinne anbudene? Og mener samferdselsministeren det er en god idé at f.eks. Acciona bygger vei og står for samferdselsprosjekter i Norge?

",Sverre Myrli,Arbeiderpartiet,2021-05-12,2021-05-12
2059,2020-2021," Pandemien vi står  midt oppe i, har sett helsepersonell i heile landet i ein utruleg  krevjande situasjon. Det er kolossalt mykje jobbing, arbeid til  alle døgnets tider, noko som er veldig ukurant og gir eit utruleg  arbeidspress på dei tilsette. Dette skjer på toppen av at vi er  midt inne i ei bemanningskrise i helsesektoren, og tal frå SSB viser  at den krisa kjem til å bli enda verre i tida som kjem, viss ikkje  noko blir gjort. SSB anslår at vi vil mangle 28 000 sjukepleiarar  og 18 000 helsefagarbeidarar i 2035. 

Riksrevisjonsrapporten frå 2019 viste store problem på sjukehus med å rekruttere og ikkje minst behalde sjukepleiarar, jordmødrer og spesialsjukepleiarar. To av tre jobbar i tillegg deltid. Ei undersøking NRK nyleg gjorde blant toppleiarar i norske kommunar, viser at éin av tre kommunar tviler på om dei er i stand til å gi heimebasert omsorg til dei som treng det i framtida.

Dette var altså situasjonen og undersøkingar som skjedde før pandemien. Så har pandemien kome i tillegg, midt oppe i ei bemanningskrise. Det er grunn til å stille spørsmål om situasjonen er verre no, om den låge bemanninga, så mykje deltid og utfordringar som pandemien i tillegg fører til, vil føre til at enda fleire vil slutte. 

Da er spørsmålet: Er statsråden einig i at vi no står i ei nasjonal bemanningskrise i helsesektoren?

",Torgeir Knag Fylkesnes,Sosialistisk Venstreparti,2021-05-12,2021-05-12
2060,2020-2021," Mitt spørsmål går til helse-  og omsorgsminister Bent Høie. 

Folk forstår ikkje kvifor regjeringa vil leggja ned, skrota og så selja Ullevål sjukehus. Fagmiljøa ved Oslo universitetssjukehus, anten det er helsefagarbeidarar i Fagforbundet, sjukepleiarar i Sykepleierforbundet, legar i Legeforeningen eller LO i Oslo, sluttar alle opp om parolen «Redd Ullevål Sykehus». Alle folkevalde i Oslo bystyre, unntatt representantane frå Høgre og Arbeidarpartiet, slår ring om Ullevål. Sju av ti innbyggjarar i Oslo vil bevara Ullevål sjukehus, viser ei meiningsmåling. 

Årsaka til denne massive støtta er at fagmiljøa ser at det medisinske tilbodet vert dårlegare og meir fragmentert, mens samfunnsøkonomane ser at skroting av Ullevål er ei sløsing med ein bygningskapital som representerer ein verdi på langt over 10 mrd. kr. På Stortinget er også støtta frå regjeringa sine eigne representantar sviktande. Venstre er imot. Sentrale Høgre-representantar er ueinige, og Kristeleg Folkeparti seier ingen ting. Men prestisjeprosjektet til statsminister Solberg og helseminister Høie har framleis støtte frå leiinga i Arbeidarpartiet, og det er det.

Denne sjukehusinvesteringa vil ha ein prislapp på mellom 50 og 60 mrd. kr og vil difor belasta Noregs sjukehusbudsjett i ei årrekkje. For trass all motstand mot å skrota Ullevål sjukehus køyrer regjeringa hardt på vidare. Kva er det statsråden har forstått, som folk ikkje har oppdaga?

",Kjersti Toppe,Senterpartiet,2021-05-12,2021-05-12
2061,2020-2021," Mitt spørsmål går til samferdselsministeren:  Siden dette er første gang samferdselsministeren er i spørretimen  siden han la fram Nasjonal transportplan, er det fristende å spørre om  han glemte å bruke kalkulatoren da han skrev flere av forslagene  i planen. 

Nye Veier har vært et viktig redskap for Fremskrittspartiet. Straks vi inntok Samferdselsdepartementet, startet arbeidet med å etablere selskapet for å bygge raskere, mer og billigere vei. Veiutbyggingen går nå fortere enn noen gang. Det bygges skikkelige firefelts veier, og kostnadene på utbyggingen går ned, mens nytten går opp. 

Med bakgrunn i suksessen med Fremskrittspartiets politikk legges det nå opp til at selskapet skal utvide med 11 nye strekninger i porteføljen, bl.a. E6 Otta–Dombås, E6 Åsen–Steinkjer samt rv. 25 Hamar–Løten, for å nevne noen. Det betyr at enda flere veier skal bygges og vedlikeholdes. Det liker Fremskrittspartiet, men vi blir bekymret når regjeringen legger inn nye prosjekter uten at de årlige bevilgningene til Nye Veier øker. Det betyr at de nye prosjektene skal konkurrere med de prosjektene som allerede ligger i porteføljen til selskapet. Og det kan bety at det er E39-prosjektet på Sørlandet, E18 eller noen av de andre gamle prosjektene som skyves ut i tid, for veier bygges ikke av luft og kjærlighet, det må faktisk friske penger til. 

I planen legger regjeringen også opp til å inngå nye byvekstavtaler i Grenland, Buskerudbyen, Tromsø, Kristiansand og nedre Glomma-regionen. I tillegg vil de innføre det i de mindre byområdene, som Bodø, Ålesund, Haugesund, Arendal, Grimstad og Vestfoldbyene, men statsråden kan ikke svare på hvor stor andel av regningene han mener bilistene skal ta. Det betyr at statsråden vil åpne for at man kan grave dypt i lommene til bilistene for å kreve inn enda mer bompenger i disse byene uten at man vil fortelle hvor mye man skal risikere å måtte betale. 

Det må faktisk være lov å spørre statsråden om han har glemt å bruke kalkulatoren før han strør om seg med prosjekter som vil koste bilistene milliarder av kroner. Så mitt spørsmål blir enkelt og greit: Har statsråden kalkulator, og – hvis ja – virker den?

",Bård Hoksrud,Fremskrittspartiet,2021-05-12,2021-05-12
2062,2020-2021," Mitt spørsmål går til helseministeren  og handler om pandemiens konsekvenser for de mest utsatte, sårbare  barn og unge som trenger hjelp og omsorg, men også unge voksne med  alvorlig sykdom som trenger tilgang til behandling – og god behandling  – mer enn noen gang. 

Regjeringen oppnevnte et utvalg for å se på hvordan pandemien har påvirket den psykiske helsen og rusbruk. Utvalget foreslår godt kjente lavterskeltiltak som Stortinget allerede har bedt regjeringen om å bygge ut. Rapporten har også vært gjenstand for kritikk, og utvalgsleder Kjøs svarer selv på kritikken i Dagens Medisin: 

Utvalget skriver riktignok at det har vært en jevn økning i pasienter med spiseforstyrrelser over flere år, og at dette er en av få pasientgrupper som også har økt under pandemien. Men dette problematiseres ikke ytterligere, til tross for at spiseforstyrrelser er blant de mest alvorlige og dødelige lidelsene i psykisk helsevern.

I 2020 ble 23 pst. av henvendelsene til psykisk helsevern avvist. Det er høye tall, og det viser at konsekvensene er alvorlige. Så mitt spørsmål til statsråden er: Anerkjenner han de grunnleggende utfordringene i tjenesten, som nå møtes med mer alvorlig syke pasienter som må vente veldig lenge på å få det som for dem er helt livsnødvendig behandling? 

",Ingvild Kjerkol,Arbeiderpartiet,2021-05-12,2021-05-12
2063,2020-2021,"Flertallet på Stortinget vedtok i forbindelse med politimeldingen 25. februar å be regjeringen ""gjenåpne de arrester der nedleggelser under politireformen har ført til at politiet i dag bruker uforholdsmessig mye tid på transport av fanger"".
Vil regjeringen gjenåpne arresten i Sandvika?",Sigbjørn Gjelsvik,Senterpartiet,2021-05-12,2021-05-19
2064,2020-2021,"Regjeringen kommer verken med nye studieplasser eller store nok tiltak for å bøte på den tøffe situasjonen mange studenter står i. Mange studenter sliter psykisk. Over tid kan dette påvirke studieprogresjon og fullføring av studier. Studentfrivillighet og studentsamfunn er viktige møteplasser. 
Vil statsråden gjøre mer for å forebygge og sikre god helse hos studentene, eller er manglende studieplasser i revidert nasjonalbudsjett et signal om at regjeringa ikke mener at flere bør studere høyere utdanning denne høsten?",Marit Knutsdatter Strand,Senterpartiet,2021-05-12,2021-05-19
2065,2020-2021,"Det er kommet spørsmål om tryggheten for at ikke kan foregå kryssubsidiering mellom selskapene Spordrift AS og Spordrift Prosjekt AS.
Kan statsråden forsikre Stortinget om at det er etablert sikre rutiner for å forhindre enhver form for kryssubsidiering når Spordrift AS og Spordrift Prosjekt AS leverer tilbud på fornyelse- og nybyggprosjekter til jernbanesektoren, og kan han i tilfelle redegjøre for disse og gjøre dem tilgjengelig slik at bransjen og skattebetalerne kan være trygge på at dette er under kontroll?",Bård Hoksrud,Fremskrittspartiet,2021-05-12,2021-05-19
2066,2020-2021,"Etter vedtak om nullutslepp frå turistskip- og ferjer har investeringar m.a. i miljøteknologi, hamn og destinasjonen Flåm ikkje kunna realiserast, som følgje av uvisse knytt til framtidig trafikkgrunnlag og av at finansieringsløysingar ikkje er etablerte. 
Sidan bestillinga for 2026 byrjar i november i år, kven kan bestille cruiseanløp til Flåm i 2026 i tråd med stortingsvedtak nr. 691 i sesjonen 2020-2021, og kva er tydinga av stortingsvedtaket ""[...] staten sikrer etablering av landstrøm i Flåm som planlagt innen 2022""?",Liv Signe Navarsete,Senterpartiet,2021-05-06,2021-05-19
2067,2020-2021,"Ifølge NRK var det i 2013 ni politibåter i Nordland, Troms og Finnmark. I 2018 var antallet fire, mens det i fjor sommer var to. Kystlinjen i Nord-Norge på 41 954 km har bare to båter, og kun den ene er sjøgående. Til sammenlikning er det fem politibåter på den drøyt 3 kilometer lange strekningen Akershus festning til Sjursøya i Oslo sentrum.
Hvorfor har et land som stort sett består av kyst og hav, ikke politibåter som gjør at politifolk kan transporteres raskt til øyer, over fjorder eller håndheve loven også på sjøen i nord?",Siv Mossleth,Senterpartiet,2021-05-06,2021-05-12
2068,2020-2021,"I brev 22. april uttrykker NHO, LO, Norsk Industri, Industri Energi og Fellesforbundet bekymring for konsekvensene EUs karbontoll vil kunne få for arbeidsplasser og verdiskaping i norsk landbasert industri. Blant annet vises det til at EU-kommisjonen har kommunisert at karbontoll kan erstatte dagens ordninger med frikvoter og CO2-kompensasjon for industri. Det er heller ikke signalisert at dette vil bli kompensert. 
Hvordan vurderes signalene fra EU, og hvordan jobber regjeringen opp mot EU for å ivareta interessene til norsk industri?",Sigbjørn Gjelsvik,Senterpartiet,2021-05-06,2021-05-12
2069,2020-2021,"Telemark har færre politiansatte nå enn da det var et eget politidistrikt. Ifølge Brønnøysundregistrene har kun to av de gjenværende lensmannskontorene og politistasjonene i det som nå heter ""GDE Telemark"", flere ansatte i dag enn før reformen, mens resten har samme, eller lavere bemanning. Bemanningen er trappet ned både i byer som Skien, Notodden og Kragerø samt mindre steder som Seljord, Rjukan og Bamble. 
Hvordan bidrar færre ansatte til å oppfylle målet med nærpolitireformen om et operativt, synlig og tilgjengelig politi?",Åslaug Sem-Jacobsen,Senterpartiet,2021-05-06,2021-05-12
2070,2020-2021,"Dei to Bell-helikoptera som den raud-grøne regjeringa fekk etablert som beredskap for politiet, stod fram til 2020 på Bardufoss med ein times responstid. Den beredskapen vart avvikla av dagens regjering. Erstatninga vart eit privat helikopter i Tromsø. Politiet har i mange år øvd på å bruke Forsvarets helikopter som skarpskyttarplattform eller til å flyge inn personell til eit bygg eller liknande i ein terrorsituasjon. 
Har politiet helikopter i beredskap i Nord-Noreg som dei kan bruke til mellom anna kontraterroroperasjonar i dag?",Jenny Klinge,Senterpartiet,2021-05-06,2021-05-12
2071,2020-2021,"Rapporten «Krafttak for kysttorsken» har skapt stor uro blant yrkesfiskere på Hvaler og i Ytre Oslofjord.
Hvordan vil statsråden bidra til å dempe konfliktene og inkludere og sørge for å ivareta fiskerne i den videre prosessen for en mer levende Oslofjord?",Ole André Myhrvold,Senterpartiet,2021-05-06,2021-05-12
2072,2020-2021,"Politiet i Nordland og Troms og Finnmark nådde ikke egne responstidskrav i åtte av ni kategorier i 2020. Siden ""nærpolitireformen"" ble iverksatt i 2016, har responstiden økt flere steder i de nordligste fylkene. Enkelte patruljer må dekke enorme områder. Blant annet er det én patrulje i Midt-Troms på kveldstid, natt og i helgene. Denne skal dekke et areal på over 11 000 kvadratkilometer – et større område enn Rogaland fylke. 
Mener statsråden politiberedskapen i Nord-Norge er bedret som følge av nærpolitireformen?",Sandra Borch,Senterpartiet,2021-05-06,2021-05-12
2073,2020-2021," Norge har et av verdens  beste helsevesen, men når det kommer til godkjenning av nye medisiner  og behandlinger, er vi i bakleksa. Mange syke nordmenn får ikke  den behandlingen de trenger, og det fører til unødvendig lidelse  og for tidlig død. 

En fersk rapport viser at norske pasienter venter lenger på nye medisiner enn pasienter i andre land. Norge ligger på sjuende plass av totalt ti land med tanke på tilgjengelighet for sykehusprodukt – når en sammenligner med andre sammenlignbare land i Europa. Det er ikke godt nok. Hele 30 pst. av alle produkter som ble godkjent av europeiske legemiddelmyndigheter fra 2015 til 2019, er ikke tilgjengelig i Norge ennå. 

I underkant av 50 pst. av de legemidlene som ikke er tilgjengelig for norske pasienter, har det blitt søkt om godkjennelse for, men de er ennå ikke blitt godkjent av Beslutningsforum. Når Beslutningsforum bruker altfor lang tid på å godkjenne eller avvise legemidler som allerede har gått gjennom den strenge og omfattende godkjenningsprosessen til de europeiske legemiddelmyndighetene, er det norske pasienter som rammes. 

Rapporten viser at det særlig er legemidler for sjeldne sykdommer som ikke er tilgjengelig for norske pasienter, stikk i strid med vedtaket til en samlet helse- og omsorgskomité, som i behandlingen av prioriteringsmeldingen understrekte at behandlinger med god nytte for sjeldne sykdommer med høy alvorlighetsgrad skulle bli prioritert.

Mitt spørsmål til statsministeren er: Hva tenker statsministeren om at legemidler som andre land i Europa tilbyr sin befolkning, blir avvist av norske helsemyndigheter med begrunnelsen at de ikke er kostnadseffektive?

",Sylvi Listhaug,Fremskrittspartiet,2021-05-05,2021-05-05
2074,2020-2021," Høyre gikk to ganger til  valg på bedre beredskap. Selv om en del har blitt bedre de siste  årene, har vi også de siste åtte årene sett flere eksempler på mangler  i beredskapen. Etter koronakommisjonens alvorlige konklusjoner virker det  som at regjeringa vil at debatten skal handle om håndteringen etter  at pandemien kom til landet, og ikke om vi var forberedt på en pandemi.  Det er nok derfor statsministeren trekker fram begrepet «paradigmeskifte»  og sier at det ikke var en krise vi kunne vært forberedt på. Det  gir statsministeren et forklaringsproblem, mener jeg.

Når kommisjonen skriver om paradigmeskifte, handler det om at strategien med å slå ned var ny. Så satset regjeringa alt på at det ville komme en vaksine, men valg av strategi etter at pandemien kom til landet, forklarer ikke det som ble gjort eller ikke ble gjort før pandemien kom. Det forklarer ikke mangelen på smittevernutstyr eller intensivplasser, som det ble advart om. Det forklarer ikke problemer med planverk, at beredskapsplanen mot pandemi ikke var oppdatert siden 2014, eller at aktørene ikke ble samordnet i startfasen. Dette er statsministerens ansvar som den øverste ansvarlige for beredskapen. Det er også et ansvar statsministeren lovte at hun skulle ta. Som Erna Solberg selv sa i 2013: «Man trenger en statsminister som har styring i disse sakene.» 

Derfor var det også oppsiktsvekkende da statsministeren sa at de hadde en plan for pandemi, men ikke for denne. Det var altså til tross for at DSB viste at en pandemi kunne bli mer alvorlig, med flere smittede, flere sykehusinnleggelser og et helsevesen i totalkrise, som vi heldigvis ikke har hatt med covid-19.

Spørsmålet til statsministeren er: Hvorfor var ikke Norge forberedt på en pandemi som var like alvorlig som den det ble advart om? Og hvorfor hadde ikke statsministeren sørget for at samordning og helhetsansvar var på plass?

",Martin Henriksen,Arbeiderpartiet,2021-05-05,2021-05-05
2075,2020-2021," Det siste året har regjeringens  forskjellspolitikk gjort koronakrisen til en klassedelt krise. Mens  de som er i arbeid, har tatt den største byrden, både de som har  stått uten jobb og de som har fått tyngre og farligere arbeidsdager,  har mange på toppen sluppet unna. Med regjeringens velsignelse ble  det ingen krav om utbytteforbud eller husleiekutt for å motta penger  fra fellesskapet, og på toppen ble det ikke bare én, men to runder  med milliardkutt i formuesskatten for aksjeeierne. Vi kan kanskje  si at regjeringen har funnet en såkalt sårbar gruppe de har prioritert  også gjennom krisen. Mange venter på vaksine, mens regjeringens  mirakelmedisin er skattekutt for dem som har mest.

Vi har vært gjennom en urettferdig nedstengning og trenger en rettferdig gjenåpning. Regjeringens gjenåpningsplan handlet om å fase ut smitteverntiltakene. Det vi trenger, er tiltakene som også får folk i jobb, og som styrker fellesskapet. Ute i verden ser vi nå at Det internasjonale pengefondet, Joe Biden i USA og Englands konservative finansminister alle er tydelige på at de rikeste må skattlegges hardere nå som kriseregningen skal gjøres opp.

Mitt spørsmål til Solberg er: Hvem mener regjeringen skal finansiere krisetiltakene her hjemme og ta regningen i etterkant? Er det oljefondet, er det ved nye kutt i velferden, sikkerhetsnettet for arbeidsfolk, eller vil statsministeren sikre et mer rettferdig oppgjør av kriseregningen gjennom økt skatt på store formuer, utbytte og selskapsoverskudd?

",Bjørnar Moxnes,Rødt,2021-05-05,2021-05-05
2076,2020-2021," Regjeringen har de siste  månedene skrytt uhemmet av sin egen klimapolitikk, og regjeringens  spinndoktorer har klart å få uttrykk som «historisk taktskifte»  til å figurere i mediene siden januar.

Det er for så vidt riktig at norske utslipp har gått ned, men det er bare det at utslippskuttene er så små og går så langsomt at man nesten må bruke forstørrelsesglass for å se dem. Vi snakker om knapt 1 pst. i året siden 2013 – kanskje mindre, for for noen uker siden avdekket SSB en feil i utslippsregnskapet som innebærer at norske utslipp kanskje er like høye nå som for 30 år siden, og at regjeringen risikerer å bryte sine egne klimamål for 2020.

Mens Norges utslipp har stått stille, har Europa vist verden at det går an å fikse dette problemet med en reell grønn vekst. Nabolandene våre kutter utslipp så det virkelig monner, samtidig som den økonomiske aktiviteten øker. Sveriges utslipp falt med 29 pst. Sverige, som har en dobbelt så stor befolkning som Norge, har nå like høye utslipp totalt sett som oss. Hvis vi ser på EU som helhet, er utslippene 24 pst. lavere enn i 1990. Når dagens ungdom på 2040-tallet skal skrive historien om de første tiårene på 2000-tallet, tror jeg at dette kommer til å framstå som en total skandale. 

Meningsmålingene nå tyder på at statsministeren ikke kommer til å være statsminister etter valget til høsten. Mitt spørsmål til Solberg blir da, siden statsministeren selv brukte ordet «historisk»: Er hun fornøyd med sin egen historiske innsats i klimapolitikken?

",Per Espen Stoknes,Miljøpartiet De Grønne,2021-05-05,2021-05-05
2077,2020-2021," Vanlige lønnsarbeidere kan  ikke true med å forlate Norge hvis de ikke får det som de vil. Deler  av overklassen ser derimot ut til å ha et – hva skal jeg si – litt  mer pragmatisk forhold til landet vårt. I en spørreundersøkelse  som ble omtalt i Kapital, blant svært rike nordmenn, så svarer over  60 pst. at de i høy grad vil vurdere å ta med seg formuen ut av  landet dersom formuesskatten settes betydelig opp etter et regjeringsskifte.

Dette er ekstremt rike mennesker som ikke på noen måte har skapt alle verdiene selv. De er avhengig av norske arbeidsfolk, utdannet i Norge, som staten betaler sykelønn og foreldrepermisjon for. De er avhengig av veier og infrastruktur, betalt med folk sine skattepenger. Norge er i det hele tatt et land hvor noen blir rike, og hvor det er langt lettere å bli rik enn enkelte skal ha det til – ikke på tross av fellesskapet, men på grunn av det fellesskapet som har skapt en av verdens mest produktive økonomier.

Likevel får vi nå altså en debatt hvor en rekke stemmer på vegne av dem som har kommet aller best ut av denne økonomien, truer med å flytte ut pengene sine hvis ikke skattepolitikken blir sånn som de vil. Hva syns statsministeren om folk som truer med å vende Norge ryggen og flytte ut formuene sine hvis de må betale mer skatt?

",Audun Lysbakken,Sosialistisk Venstreparti,2021-05-05,2021-05-05
2078,2020-2021," Fremskrittspartiet  og Høyre har hatt en veldig naiv markedstro i beredskapsarbeidet,  at markedet aldri svikter selv om beredskapen blir utfordret. Vi  har lest koronakommisjonens vurderinger som vi fikk for kort tid  siden, og som var veldig krystallklare på flere konklusjoner. Jeg har  lyst til å lese hva høyeste embedsmann i Helsedepartementet sa til  kommisjonen:

I krisen var det altså ikke mulig å kjøpe smittevernutstyr – som noe så enkelt som munnbind. Regjeringen hadde gjort et aktivt valg – eller et passivt – om at man ikke skulle bygge beredskapslager, selv med de tydelige tilbakemeldingene fra Helsedirektoratet og erfaringene man hadde fra tidligere kriser. 

Koronakommisjonen er krystallklar. Jeg kan sitere en setning, det er etter at det står litt om tidligere kriser, bl.a. i 2015:

Regjeringen tok altså et valg om ikke å bygge beredskapslager – et valg alle ser er feil i dag. Også statsministeren ser at det er feil.

Vi har hatt en stor debatt i Stortinget i flere runder om beredskapslager for mat. Mat er det mest grunnleggende av alt. Blir det uro rundt mat, blir det uro rundt alle ting. Hvis man leser litt historie, ser man at matvarekriser har vi hatt i flere runder. Det uforutsette kan skje. Det kan være et vulkanutbrudd på Island. Det kan være en atomulykke i Ukraina. Det kan være andre ting som gjør at man får ustabilitet i verdens matvareforsyning, og at Norge også blir sårbart. 

Statsministeren har aktivt argumentert mot beredskapslagring av mat og ment at markedet skal ordne det. Det har vært Høyre og Fremskrittspartiets tro. Spørsmålet mitt er: Er troen på markedet like sterk nå som den var i forkant av koronapandemien, når man så at man ikke hadde beredskapslager da man trengte det?

",Trygve Slagsvold Vedum,Senterpartiet,2021-05-05,2021-05-05
2079,2020-2021," Det er mange som har stått  på ekstra gjennom dette spesielle året vi har bak oss, og jeg vil  i dag trekke fram dem som jobber tettest på barna og ungdommene  våre. Hver dag går lærere, barnehagelærere og andre ansatte i skoler,  barnehager og barnevern på jobb for å gi barna våre mest mulig trygghet  i en utrygg tid, og de gjør en fantastisk jobb. Mange av dem er  slitne. De har en krevende håndtering av smittevernregler, mange  ekstraoppgaver og beskjeder om endringer som kommer fra en dag til  en annen – på toppen av en yrkeshverdag som allerede var hektisk, og  hvor mange følte seg utilstrekkelige.

En av dem som ga seg som lærer i vinter, Elin, fortalte til TV 2 at det var tre grunner til at hun ga opp et yrke hun egentlig mente var drømmeyrket. For det første: Hun orket ikke lenger den enorme arbeidsmengden og det å være alene i klasserommet. For det andre følte hun seg ikke lenger trygg på jobb, fordi hun var uvaksinert og hver dag ble eksponert for mulig smitte, og hun følte seg for det tredje som en brikke i et system som var mer opptatt av å nå alle målene enn å ha fokus på læring og lek.

I januar kom en undersøkelse som viste at over halvparten av lærerne har søkt eller vurderer å søke jobb utenfor skolen. I tillegg til dette søker altfor få seg inn på lærerutdanningen. I fjor var det nedgang – stor nedgang – i opptaket for både grunnskolelærer og lektor, og for neste år vil over 500 færre søkere bli lærere sammenlignet med i fjor. 

På tampen av disse åtte årene styrer Høyre mot en dramatisk lærermangel. Hvordan kan statsministeren stå og se på dette, og hvilke tiltak har hun tenkt å sette inn for å motvirke denne alvorlige situasjonen?

",Jonas Gahr Støre,Arbeiderpartiet,2021-05-05,2021-05-05
2080,2020-2021,"VG har avslørt at kunnskapsministeren har bedt Utdanningsdirektoratet forberede et nytt testregime i skolen. Her legges det opp til at alle elever ned til 2. trinn skal testes obligatorisk, og at resultatene fra disse testene skal kunne sammenliknes. 
Mener statsråden at det nye testregimet vil få innvirkning på elevenes læring, og i så fall hvorfor har ikke statsråden tillit til lærere og skoleledere når det gjelder å se helheten rundt det nye testregimet hun ønsker å gjennomføre?",Mona Fagerås,Sosialistisk Venstreparti,2021-05-05,2021-05-12
2081,2020-2021,"VG har avslørt at høyreregjeringen har bedt Utdanningsdirektoratet forberede et nytt omfattende prøveregime i skolen. Kunnskapsministeren gir utrykk for at hun vil presse igjennom et nytt prøveregime i høyt tempo, fordi det er fare for at et nytt politisk flertall vil det annerledes. 
Vil regjeringen presse igjennom et nytt prøveregime med mer og tidligere testing av elevene, før valget, slik at det ikke blir tid til å involvere de viktigste aktørene i skolen; de ansatte, elevene, og foreldrene?",Torstein Tvedt Solberg,Arbeiderpartiet,2021-05-05,2021-05-12
2082,2020-2021,"I forbindelse med Stortingets behandling av Riksrevisjonens rapport om elevers rett til opplæring i og på samisk ble det påpekt at rekruttering av lærere med samisk språk er en kritisk faktor i opplæringen. 
Vil statsråden legge til rette for at aktuelle kandidater som i dag hindres fra å søke lærerutdanning på grunn av kravet om karakter 4 i matte, kan få unntak fra dette kravet?",Dag Terje Andersen,Arbeiderpartiet,2021-05-05,2021-05-12
2083,2020-2021,"Testing, prøver og kartlegging i skolen er omdiskutert. Stortinget vedtok i 2018 at det skulle foretas en gjennomgang av kvalitetsvurderingssystemet, der prøver og læringsutbytte i skolen skulle bli oppdatert i tråd med nye læreplaner i skolen. Dette er ikke fulgt opp. VG avslørte 4. mai at statsråden har satt i gang et arbeid med nytt testregime i skolen. Høyre påstår i NRK P2s Politisk kvarter 4. mai at nasjonale prøver og PISA er det som gir innblikk i hva elevene lærer i skolen. 
Ønsker statsråden økt testtrykk eller å fremme læring i skolen?",Marit Knutsdatter Strand,Senterpartiet,2021-05-05,2021-05-12
2084,2020-2021,"Fødeavdelingen ved sykehuset i Kristiansand er i dårlig forfatning. Det går ut over de fødende. Det har vært planlagt utbedringer i lang tid. 
Hva er årsaken til at Sørlandet sykehus HF ikke kan prioritere utbedringer nå, og vil statsråden snarest sørge for at fødende kvinner i Kristiansand får et bedre tilbud?",Kari Henriksen,Arbeiderpartiet,2021-05-04,2021-05-12
2085,2020-2021,"Havarikommisjonen etter fregatthavariet i november 2018 konstaterer i sin rapport 21. april at havariet kunne vært unngått, men besetningen hadde ikke blitt gitt ""gode nok forutsetninger til å kunne håndtere scenarioet de stod i ulykkesnatten"". For lite tid og ressurser var blitt satt av til å øve på komplekse havarisituasjoner. I tillegg til tapt forsvarsevne beløper de økonomiske kostnadene etter havariet seg til flere milliarder kroner. 
Hvilke vurderinger gjør statsråden av ansvar og konsekvenser etter fregatthavariet?",Martin Kolberg,Arbeiderpartiet,2021-04-29,2021-05-05
2086,2020-2021,"Det er ei utfordring å skaffe nok folk til nytt MPA-miljø på Evenes, både støttepersonell, teknikarar og pilotar. Konsekvensen av regjeringa sitt vedtak i 2016 om å leggje ned Andøya var ei rasering av eit MPA-miljø som var bygd opp gjennom fleire tiår. Å samle maritim overvaking og QRA på Evenes, nok ei av Høgre sine sentraliseringar, har som andre sentraliseringsvedtak frå regjeringa negative konsekvensar.
Korleis vil statsråden sikre at sentraliseringa ved Evenes ikkje fører til svekt norsk operativ evne til maritim overvaking?",Liv Signe Navarsete,Senterpartiet,2021-04-29,2021-05-05
2087,2020-2021,"Hordaland har hatt ein auke i statlege arbeidsplassar på 2 920 i perioden 2013–2019. Men auken i Bergen kommune har vore på 3 165, slik at det har vore ein reell nedgang i distrikta. Voss kommune har hatt ein nedgong på 90 arbeidsplassar og Ulvik kommune ein nedgang på 20 arbeidsplassar. Også i politiet er det sentralisert. I Odda hadde politiet, ifølgje SSB, 31 tilsette i 2016, medan det var 27 tilsette i 2020.  
Kva gjer regjeringa for å snu sentraliseringstrenden og sikre distrikta i Hordaland statlege tenester og arbeidsplassar?",Nils T. Bjørke,Senterpartiet,2021-04-29,2021-05-05
2088,2020-2021,"Nå er det vår i Nordland. Reinen kalver, og smålammene slippes på beite sammen med voksensauene. Rein, sau og andre beitedyr er bærekraftig og klimavennlig matproduksjon som også bidrar til å holde det biologiske mangfoldet og kulturlandskapet oppe. Dette kunne vært en idyll, men i mange områder av fylket er det store tap av beitedyr på grunn av rovvilt. Bedre bestandsreguleringer etterspørres, spesielt på gaupe og på jerveaktivitet i kystnære områder. 
Er statsråden tilfreds med at dagens politikk marginaliserer beitenæringene?",Siv Mossleth,Senterpartiet,2021-04-29,2021-05-05
2089,2020-2021,"Statsråden har tidligere vist til regjeringens ""formidable distriktssatsing"". Nordland er det fylket som har mistet flest statlige arbeidsplasser i kommuner med lavest sentralitet under denne regjeringen. Hele 298 arbeidsplasser er borte der de trengs mest. Fylkets ene kommune i sentralitetsklasse 3 har fått tilført 306 statlige arbeidsplasser. 
Synes statsråden at flytting av statlige arbeidsplasser til kommuner i laveste sentralitetsklasse vil være et effektivt virkemiddel for vekst, og vil det være god distriktspolitikk?",Kari Anne Bøkestad Andreassen,Senterpartiet,2021-04-29,2021-05-05
2090,2020-2021,"Ved dei om lag 120 lensmannskontora som vart lagde ned i 2017, forsvann 350 politiårsverk. I tillegg har over om lag halvparten av dei gjenverande politistasjonane og lensmannskontora mista tilsette gjennom den såkalla ""nærpolitireforma"", jf. SSB. 
Korleis ser statsråden for seg at ressursane skal finne kvarandre ved alvorlege hendingar når regjeringa har sørgt for at dei ikkje lenger eksisterer og/eller er bygd ned i store delar av landet?",Jenny Klinge,Senterpartiet,2021-04-29,2021-05-05
2091,2020-2021,"Siden 2013 har norske kommuner tatt nabopraten og kjørt omfattende prosesser knyttet til kommunestruktur. Utallige timer og kroner er brukt. I Adresseavisen 21. februar skriver statsråden som svar på avisens ønske om tydeligere statlige føringer i kommunereformen: ""I denne stortingsperioden er ikke det aktuelt."" Det kan tyde på at statsråden mener det er aktuelt i neste periode. 
Hvorfor respekterer ikke statsråden de valg innbyggere og folkevalgte har tatt for eksempel i Marker, Råde og Hvaler?",Ole André Myhrvold,Senterpartiet,2021-04-29,2021-05-05
2092,2020-2021,"Fra 2013–2019 mistet Oppland 269 statlige arbeidsplasser. Når arbeidsplassene flyttes må folk flytte etter. SSBs befolkningsoversikt for 2020 konkluderer med at Oppland og Hedmark har hatt den største befolkningsnedgangen siden 1995. Oppland har flest nasjonalparker i landet, og i enkelte kommuner er 80 prosent av områdene vernet. Det er etablert kompetansesentre som har oppgaver tilknyttet verneområdene. 
Vil statsråden sørge for at statlige arbeidsoppgaver og arbeidsplasser flyttes fra direktorat og statsforvalter til disse områdene?",Bengt Fasteraune,Senterpartiet,2021-04-29,2021-05-05
2093,2020-2021,"Vegloven § 27 åpner for at bompenger kan benyttes ""til investeringar i faste anlegg og installasjonar for kollektivtrafikk på jernbane, inkludert sporveg og tunnelbane"". Jernbaneutbygginger er kostbare, og regjeringen har ikke maktet å prioritere midler til vedtatte utbyggingsformål på jernbanen, og målene for gods på bane virker fjernere enn noensinne. 
Vil statsråden vurdere å bruke bompenger fra store, trafikkerte veier til å finansiere jernbaneutbygginger på samme strekning der det er stort behov?",Arne Nævra,Sosialistisk Venstreparti,2021-04-29,2021-05-05
2094,2020-2021,"Årets helse- og trivselsundersøkelse blant norske studenter viser at 45 prosent sliter psykisk og over halvparten er ensomme. Dette er langt flere enn tidligere. Andelen som sier de sliter med alvorlige psykiske plager, har økt fra 32 prosent i 2018 til 45 prosent i 2021. Andelen som sier de har selvmordstanker, er nesten doblet. Dette er skremmende tall og kan føre til stort frafall. 
Hvilke konkrete tiltak har regjeringen iverksatt for å bedre studentenes trivsel, og hva gjør regjeringen for å forhindre frafall?",Mona Fagerås,Sosialistisk Venstreparti,2021-04-29,2021-05-05
2095,2020-2021,"USAs president Joe Biden gikk til valg på et offensivt klimaprogram, blant annet et forslag om globalt moratorium mot oljeleting i Arktis. Men i en uttalelse til NTB 22. april sa statsminister Erna Solberg at ""vi har ingen planer om å endre vår oljepolitikk på grunn av dette"". Uttalelsen kom samme dag som Biden arrangerte et toppmøte for å sette fart på internasjonalt klimasamarbeid. 
Er det slik å forstå at Norge vil motarbeide et eventuelt formelt initiativ fra USA til et globalt moratorium mot oljeboring i Arktis?",Per Espen Stoknes,Miljøpartiet De Grønne,2021-04-29,2021-05-05
2096,2020-2021,"Dagens regjering har gjennomført en rekke sentraliseringsreformer, blant annet gjennom tvangssammenslåing av kommuner og fylker. Skedsmo, Sørum og Fet ble tvunget sammen til tross for resultatet av folkeavstemning i alle tre kommuner. Regjeringen har sagt at kommunereformen skal fortsette. Daværende kommunalminister ga i svar til undertegnede 10. september 2019 støtte til lokale Høyre-politikere på Øvre Romerike som jobber for sammenslåing. 
Mener statsråden det bør gjennomføres nye kommunesammenslåinger i Akershus i neste stortingsperiode?",Sigbjørn Gjelsvik,Senterpartiet,2021-04-29,2021-05-05
2097,2020-2021,"Fra 2013 til 2019 mistet 14 kommuner i Hedmark statlige arbeidsplasser, ifølge en oversikt fra Kommunal- og moderniseringsdepartementet. Nord-Odal har tapt 42 arbeidsplasser, Stange 30, Våler 28, Eidskog 22, Åmot 20, Alvdal 9, Folldal 7, Løten 14, Rendalen 8, Sør-Odal 6, Tolga 5, Åsnes 3, Ringsaker 2 og Os 1. Samtidig er befolkningsnedgangen i Hedmark og Oppland på sitt sterkeste siden 1995, og befolkningen sentraliseres til de største kommunene. 
Synes statsråden at regjeringens sentralisering av arbeidsplasser er god distriktspolitikk?",Emilie Mehl,Senterpartiet,2021-04-29,2021-05-05
2098,2020-2021,"I norsk skole er det vanlig at ungdomspolitikere, interesseorganisasjoner og næringsliv kan besøke skoler og være en del av undervisningsopplegget. Den 24. april kunne vi lese i Vårt Land at bransjeorganisasjonen Norsk olje og gass har møtt over 5 000 elever siden 2019. Dette vil Sosialistisk Venstreparti nå ha en slutt på, og de ønsker å forby oljenæringen å kunne møte elever på skolen. 
Hva tenker statsråden om forslaget fra Sosialistisk Venstreparti, og er dette noe også regjeringen vil vurdere?",Roy Steffensen,Fremskrittspartiet,2021-04-29,2021-05-05
2099,2020-2021,"Folkehøgskolene er et verdifullt alternativ til det formelle utdanningssystemet som er uten karakterer og eksamener, men som gir lærelyst og ny motivasjon i tillegg til å drive allmenndanning og utvikle ferdigheter for livet. Folkehøgskolene er mer populære enn på lenge og tilbyr et stort spenn i fag- og kurstilbud over hele landet. 
Vil regjeringen legge frem en nasjonal plan for vekst i elevplasser og etablering av nye folkehøgskoler, og samtidig gjennomgå støtte- og finansieringsordningene for folkehøgskolene?",Jorodd Asphjell,Arbeiderpartiet,2021-04-28,2021-05-12
2100,2020-2021," Det har vært sånn at  gjennom hele denne pandemien har innvandrerbefolkningen vært sterkt  overrepresentert på smittestatistikken og når det gjelder innleggelser,  alvorlig sykdom og død. Det er en alvorlig problemstilling, som man  har forsøkt å gjøre en del tiltak for, men man har ikke lyktes.  Dette er kanskje den mest stabile situasjonen vi har hatt gjennom  hele pandemien.

På tross av tolketjenester, oversettelser, oppsøkende virksomhet, dialogmøter og en rekke andre tiltak som har vært prøvd, har det ikke fungert. I en debatt i november i fjor snakket jeg med helseministeren om årsakene til at innvandrere er grovt overrepresentert på statistikken. Det regjeringen den gangen pekte på, var at det var forskjellige yrker som var overrepresentert – typiske innvandreryrker, om man kan si det. Det var større familier, trangboddhet, økonomi og sosiale forhold det ble pekt på. Dette har vært en forklaring som har vært brukt meget hyppig.

Jeg ble beskyldt for å stigmatisere da jeg sa at vi måtte se på andre årsaker, f.eks. tillit til myndighetene, om man i tilstrekkelig grad har brydd seg om å følge reglene. Det måtte man ikke snakke om, for det kunne stigmatisere og gjøre situasjonen verre.

Nå er faktisk innvandrerne de største ofrene for at vi ikke klarer å lykkes med å få smitten ned, og i den senere tid har det kommet en rekke rapporter som peker på at det slett ikke er slikt som trangboddhet og yrker som er forklaringen. Da vil jeg spørre ministeren med det overordnede ansvaret for pandemihåndteringen: Hva mener regjeringen i dag er den viktigste årsaken til overrepresentasjon av smitte blant innvandrere?

",Jon Engen-Helgheim,Fremskrittspartiet,2021-04-28,2021-04-28
2101,2020-2021," Mitt spørsmål går  også til statsråd Melby.

Vi begynner nå å se de menneskelige konsekvensene av pandemien. Ikke overraskende er de mest alvorlige konsekvensene for de yngste, de som regjeringa har påført de strengeste og hardeste tiltakene. Flere tusen barn og unge som ble henvist til behandling for psykiske problemer i 2020, fikk ikke innpass. Nesten halvparten av studentene har hatt alvorlige psykiske plager. Fellesnevneren for disse er isolasjon, uforutsigbarhet og strenge tiltak. De yngste i samfunnet vårt har tatt den største børa. Det har vært tøft for alle barn og unge og deres familier, men noen har hatt det tøffere enn andre: barn og unge som har det vanskelig hjemme og trenger å møte trygge voksne i skole og barnehage, og barn og unge som trenger mer oppfølging og faglig støtte.

Det haster nå med å gjenåpne samfunnet for de yngste og ikke minst unngå ny nedstengning av skoler og barnehager. Forutsetningen for å få dette til er at vi ivaretar tryggheten og helsa til de ansatte i skoler og barnehager, de som har levd med stor smitterisiko og enorm arbeidsbelastning det siste året, og som ikke kan beskytte seg med avstand eller verneutstyr, som andre som må være fysisk på jobb, kan. Det er dette bakteppet som gjør at Verdens helseorganisasjon for en tid siden har sagt at personell som jobber med barn og unge, bør prioriteres i fase 2 av vaksinestrategiene. Norge har nå fått det samme faglige rådet fra FHI om å la ansatte i skole og barnehage rykke framover i vaksinekøen. Vi i Arbeiderpartiet ba allerede i januar om en avklaring av plassen deres i vaksinekøen. Da ble det avvist, men nå haster det med å få en avklaring. Skal dette i det hele tatt ha noen effekt, må vaksineringen på plass før sommerferien. 

Kan kunnskapsministeren nå gi et tydeligere svar på når det blir avklart om ansatte i skoler og barnehager blir prioritert i vaksinekøen?

",Torstein Tvedt Solberg,Arbeiderpartiet,2021-04-28,2021-04-28
2102,2020-2021," Mitt spørsmål går til kunnskapsministeren. 

I dag er det svært mange barn som ikke går i SFO. Den nasjonale evalueringen viser at mange familier velger bort skolefritidsordningen fordi de ikke har råd. Konsekvensen er at mange barn på 1.–4. trinn ikke får delta i lek, læring og fellesskap i SFO. Mange av disse er blant dem som kanskje hadde hatt aller størst glede av et godt SFO-tilbud. 

Rundt om i landet i dag er det et stort sprik i både pris og kvalitet, og en stor del av kvaliteten i denne viktige delen av ungenes hverdag er overlatt litt til tilfeldighetene fra kommune til kommune. I dag har nemlig SFO ingen statlige reguleringer av krav til kvalitet og innhold, og det er store lokale variasjoner i prisen. I 2019–2020 var gjennomsnittlig månedlig foreldrebetaling på skoler 2 500 kr for en heltidsplass og 1 500 kr for en deltidsplass, men prisen varierer fra null til godt over 3 000 kr i måneden for en heltidsplass mellom ulike kommuner. 

Det store spørsmålet nå er hva som skal skje med SFO. Har regjeringen en plan for å øke kvaliteten, og har regjeringen en plan for at alle barn som ønsker det, skal få være med? Mitt spørsmål til kunnskapsministeren er: Hva er regjeringens plan for at alle barn skal få være med i SFO?

",Audun Lysbakken,Sosialistisk Venstreparti,2021-04-28,2021-04-28
2103,2020-2021," Mitt spørsmål går til  justis- og beredskapsministeren. 

En av Alf Prøysens mest kjente viser handler om bonden Lars som skulle til Hamar med slakt. Lars var den som til vanlig styrte gården med hard hånd, men når Lars var på Hamar, fikk dyrene gå som de ville, kona kunne gå gjennom Lars’ brev og finne kontanter, datteren fikk treffe stallkaren, og sønnen lurte til seg både røyk og vin fra faren. Og mens timene gikk på Hamar, satt Lars og spilte vekk pengene han hadde tjent. 

Hadde Prøysen levd i dag, hadde han kanskje skrevet om langt viktigere ærend på Hamar. Med politireformen er det lagt ned og sentralisert en rekke politiarrester i Norge. Innlandet, som er større enn Danmark i areal, har bare én arrest igjen, og den ligger på Hamar. Fra Dovre, Lesja og Tynset er det over 20 mil til Hamar, hver vei. Og når politiet kjører folk til arresten på Hamar, kan det gå timevis uten politiberedskap i store områder. Eller for å omskrive Prøysen: Lars er på Hamar, og vi er uten ordensmakt. 

Stadig oftere opplever folk at politiet ikke er først på stedet ved alvorlige hendelser. Men også det forebyggende arbeidet blir skadelidende. Til NRK 22. april sier Kjartan Waage, fungerende nestleder i PF Innlandet: 

Og han legger til: 

Er statsråden fornøyd med den historiske sentraliseringen som har vært av norsk politi?

",Sigbjørn Gjelsvik,Senterpartiet,2021-04-28,2021-04-28
2104,2020-2021," Å stemme Iran  inn i FNs kommisjon for beskyttelse av kvinners rettigheter er som  å gi en brannstifter jobben som brannsjef, uttalte direktør i UN  Watch, Hillel Neuer. Og han sa at det var absurd og moralsk forkastelig.

Den 22. april var det nettopp det FNs økonomiske og sosiale råd gjorde, og 4 av 15 vestlige land syntes det var en god idé – og kanskje også Norge. Hvem vet – i hvert fall ikke vi folkevalgte i denne sal. 

Iran er et religiøst diktatur hvor kvinner blir steinet til døde for utroskap, hvor kvinner blir fengslet for ikke å gå med hijab, hvor straffemetoder som pisking, steining, henging, amputasjon av hender og føtter, tortur og voldtekt er en del av straffesystemet, hvor barneekteskap kan inngås fra 13-årsalder, hvor tvangsekteskap er akseptert og jenter giftes bort av verge, og hvor menn ikke håndhilser på kvinner – alt i tråd med sharia, islams lovverk. 

På World Economic Forums indeks over likestilling rangeres Iran på plass nr. 139 av 142. Norge har flere ganger tidligere nektet å oppgi hva vi har stemt ved valg av land til sentrale posisjoner i FN. UD har vist til FNs prosedyrer. Vel, har vi stemt for dette, er ikke vår troverdighet mye verd. Da har vi mistet vårt moralske kompass.

Utenriksministeren har tidligere hevdet at Norge overfor Iran vil gi tydelig uttrykk for hva vi mener om landets behandling av kvinner, og hun har lagt til: og hva vi forventer av dem. Det er historien om musa som brølte.

Norges stemmegivning dreier seg ikke om prosedyrer. Det er et signal – et signal til undertrykte kvinner alle andre steder i verden. 

Tidligere har utenriksministeren ikke villet fortelle hva Norge stemte 22. april, så la meg omformulere spørsmålet: Mener utenriksministeren at Iran er egnet og har gjort seg fortjent til å sitte i FNs kommisjon for beskyttelse av kvinners rettigheter?

",Christian Tybring-Gjedde,Fremskrittspartiet,2021-04-28,2021-04-28
2105,2020-2021," Spørsmålet mitt går til justisministeren.

Høgre gjekk til val to gonger på betre beredskap, men dei to siste åra har me ei rekkje eksempel på at oppfølginga har svikta. Til saman har høgreregjeringa hatt sju ministrar med ansvaret for beredskap, ein periode med ein eigen beredskapsminister og ein folkehelseminister. Det skulle etablerast eit beredskapselement ved Statsministerens kontor, som blei fasa ut etter kort tid. Regjeringa fekk i si tid store utfordringar og problem med å handtere objektsikring, og me står no i ein situasjon der regjeringa må beklage sviktande handtering av sikkerheitslova i tilknyting til Bergen Engines-saka. 

Så har me fått ein koronarapport, som ikkje seier berre det Høgre vil ha det til, at ein her har fått bestått, men som òg viser til at det er alvorleg svikt i beredskapen. Me har heldigvis klart oss betre enn veldig mange andre land. Det er bl.a. takk vere at me er eit tillitssamfunn med eit sterkt offentleg helsevesen og ikkje minst eit trepartssamarbeid – ikkje nødvendigvis fordi beredskapen før pandemien var god nok.

Koronarapporten viser manglande samordning og lite heilskapsansvar. For ni år sidan sa Gjørv-kommisjonen det same. Desse samvirke- og samordningsutfordringane i beredskapen har med andre ord vore godt kjende for regjeringa. Spørsmålet mitt er difor om justisministeren vil erkjenne at det ikkje er følgt godt nok opp av regjeringa, trass i at justisministeren sitt eige parti, Høgre, gjekk til val på beredskap i både 2013 og 2017.

",Lene Vågslid,Arbeiderpartiet,2021-04-28,2021-04-28
2106,2020-2021,"I en meningsmåling i Oppland sier 49,6 prosent at Hedmark og Oppland bør være to fylker, og 49,5 prosent mener det bør avholdes en folkeavstemning. Hedmark og Oppland er to stortingsvalgkretser. Jeg mener valgkretsene må bestå som i dag, i likhet med flertallet i valglovutvalget. To valgkretser i ett fylke kan gi insentiver til at politikere som er valgt inn i fylkestinget, vil ha størst interesse av å kjempe for sitt stortingsvalgdistrikt, og ikke hele fylket. 
Er statsråden enig i at denne organiseringen gir uheldige insentiver?",Bengt Fasteraune,Senterpartiet,2021-04-22,2021-04-28
2107,2020-2021,"Regionreformen har gjort at færre fylkestingspolitikerne representerer befolkningen i fylkestinget i de sammenslåtte fylkene enn da de tidligere fylkene hadde hvert sitt fylkesting. Statlige organer og organisasjonslivet følger etter fylkessammenslåinger og danner nye sammenslåtte organisasjoner. 
Hvor viktig er god representasjon for demokratiet og samfunnet vårt, og på hvilken måte har regionreformen bidratt til mer og bedre representasjon for befolkningen i de sammenslåtte fylkene?",Åslaug Sem-Jacobsen,Senterpartiet,2021-04-22,2021-04-28
2108,2020-2021,"Høyre, Fremskrittspartiet, Kristelig Folkeparti og Venstre har slått sammen en rekke kommuner og fylker i Norge med tvang. Akershus, Buskerud og Østfold er blitt den meningsløse konstruksjonen Viken. Til NRK 21. april i år sier stortingsrepresentant for Høyre, Tage Pettersen:  ""Blir det en diskusjon om inndelingen av Viken, så er både jeg og Høyre villig til å være med på den diskusjonen.""
Er regjeringen villig til å lytte til det overveldende flertallet som vil ha Akershus, Buskerud og Østfold tilbake, eller er det fortsatt overstyring og tvang som gjelder?",Sigbjørn Gjelsvik,Senterpartiet,2021-04-22,2021-04-28
2109,2020-2021,"En meningsmåling viste nylig at 73 prosent av de spurte i Østfold ønsker at Viken skal oppløses og Østfold gjenoppstå. Høyres stortingsrepresentant Tage Pettersen sier til NRK i den anledning: ""Blir det en diskusjon om inndelingen av Viken, så er både jeg og Høyre villig til å være med på den diskusjonen.""
Er statsråden, som sin partikollega, klar for å være med på en slik diskusjon, og mener statsråden at Viken har vært en god løsning på regioninndelingen på Østlandet?",Ole André Myhrvold,Senterpartiet,2021-04-22,2021-04-28
2110,2020-2021,"Ei av dei store reformene til dagens regjering er regionreforma. Velfungerande fylke vart slått saman, ofte mot innbyggjarane sin vilje. Det vart også lova store oppgåver til dei samanslåtte fylka, men den lovnaden har ein ikkje innfridd. Meiningsmålingar syner at motstanden mot regionreforma framleis lever i beste velgåande i mange fylke. Og det er langt mellom dei som forsvarar reforma. 
Meiner statsråden det er rett å halde fram med å overkøyre folkeviljen når motstanden mot regionreforma er så stor?",Liv Signe Navarsete,Senterpartiet,2021-04-22,2021-04-28
2111,2020-2021,"Representantene i Viken fylkesting har ordinær jobb ved siden av sitt verv. Viken fylkeskommune omfatter Østfold, Akershus og Buskerud med en befolkning på 1,2 millioner, 51 kommuner og 58 videregående skoler. 
Hvordan mener statsråden det er mulig for disse folkevalgte å gjøre en jobb på fritiden når fylket er så stort?",Per Olaf Lundteigen,Senterpartiet,2021-04-22,2021-04-28
2112,2020-2021,"Regjeringen har gitt FHI i oppdrag å revurdere vaksinestrategien, og har bedt dem se på om enkelte yrkesgrupper skal prioriteres opp. Kunnskapsministeren har til media sagt at vaksinering av lærere og barnehageansatte vurderes i den sammenheng. 
Når kan ansatte i skoler og barnehager forvente å få en avklaring fra regjeringen om hvorvidt de vil prioriteres opp i vaksinekøen?",Torstein Tvedt Solberg,Arbeiderpartiet,2021-04-22,2021-04-28
2113,2020-2021,"Statsråden skrev i vinter en kronikk i Adresseavisen med tittelen ""Kommunereformen er ikke over"". Her argumenterte statsråden med at frivillighetslinjen har ""gjort det vanskelig å ha en helhetlig tilnærming til reformen og å sikre en effektiv gjennomføring"".
Kan statsråden garantere at ingen flere kommuner vil bli slått sammen med tvang dersom Høyre fortsetter i regjering etter høstens valg?",Trygve Slagsvold Vedum,Senterpartiet,2021-04-22,2021-04-28
2114,2020-2021,"Motstanden mot fylkessammenslåing har vært aller størst i nord, der 87 prosent av finnmarkingene i en folkeavstemning sa nei til sammenslåing med Troms. Likevel overkjørte regjeringa folkeviljen og slo sammen disse fylkene med tvang. Fylkestinget i Troms og Finnmark har vedtatt at de vil oppløses, og søkte departementet om oppløsning november 2020. De har fortsatt ikke fått svar.
Hvis det blir avholdt en folkeavstemning om fylkesoppløsning, vil regjeringen lytte til resultatet av den folkeavstemningen?",Sandra Borch,Senterpartiet,2021-04-22,2021-04-28
2115,2020-2021,"Statistisk sentralbyrå har oppdaget en feil i klimaregnskapet som medfører at det ble lagt til 674 millioner liter marine gassoljer og autodiesel i petroleumsstatistikken for 2019. Feilen innebærer at norske utslipp kan ha stått på stedet hvil siden 1990, at 2020-målet kan ryke, og at den nylig vedtatte klimaplanen neppe er nok til å nå 2030-målet.
Hvilke ytterligere tiltak mener statsråden må gjennomføres for å nå målet om minst 45 prosent utslippskutt i ikke-kvotepliktig sektor, som Stortinget har stilt seg bak?",Per Espen Stoknes,Miljøpartiet De Grønne,2021-04-22,2021-04-28
2116,2020-2021," Sommerjobb og den  første jobberfaringen er ofte avgjørende for å få arbeidserfaring  og komme inn i arbeidslivet og få trygghet for inntekt for veldig  mange år framover. Ja, for noen avgjør det faktisk om de blir en  del av arbeidslivet på permanent basis. 

Det er kun halvparten av landets 17-åringer som får sommerjobber nå. SSB viser gjennom sine granskninger at de sosiale og økonomiske forskjellene øker på dette området. Ungdommer som kommer fra hjem med god økonomi, har tilgang til flere jobber gjennom foreldrenes nettverk i næringslivet. Så også på dette punktet blir ungdommen vår fra hjem med vanlig økonomi, eller lavere inntekter, nedprioritert, og det oppstår et nytt klasseskille.

Nå er det over ett år siden landet stengte ned for første gang. Arbeiderpartiet har vært krystallklare hele veien. Når deler av næringslivet vårt trenger flere tusen hender i arbeid raskt, må vi jo da sørge for at vi kobler næringslivets behov med alle de ungdommene som fortjener en rettmessig inngangsbillett og sitt første møte med det norske arbeidslivet. Allikevel er det bønder som melder om at det mangler flere titalls arbeidsfolk til denne sesongen. 

Den 23. februar, på NRK Dagsnytt 18, sa arbeidsminister Torbjørn Røe Isaksen om Arbeiderpartiets forslag om å la Nav rekruttere på de videregående skolene: «Nav må være på banen. Jeg synes det er et godt forslag fra Arbeiderpartiet.»

I morgen stemmer Kristelig Folkeparti og Høyre ned akkurat det forslaget, og krisen er her fortsatt. Hvorfor kan ikke Nav få rekruttere elever ute på videregående skoler?

",Nils Kristen Sandtrøen,Arbeiderpartiet,2021-04-21,2021-04-21
2117,2020-2021," Mitt spørsmål går også til distriktsministeren. 

I perioden 2013–2019 ble det 21 259 flere statlige arbeidsplasser i Norge. Samtidig ble antall kommuner redusert fra 422 til 356. Hele 261 av de kommunene hadde færre statlige arbeidsplasser i 2019 enn de hadde i 2013. Disse kommunene har til sammen tapt 9 192 statlige arbeidsplasser. I Norge som helhet har statlige arbeidsplasser økt med 15 pst. i disse årene. Utenom de største byene har det gått ned med 13 pst. 

I fjor høst kom distriktsnæringsutvalget med sin utredning. De gikk gjennom distriktspolitikken for å se på hvor viktig næringslivet er for bosetting og utvikling i hele Norge. Blant de mange funnene i utredningen er det ett som er spesielt interessant. Arbeidsplasser i offentlig sektor, og særlig i staten, er sentralisert i større grad enn i næringslivet. 

Det konkluderes altså med at arbeidsplasser i staten er sentralisert i større grad enn i næringslivet, og derfor er mitt spørsmål til statsråden: Er statsråden enig i distriktsnæringsutvalgets konklusjon, og har statsråden noen konkrete virkemidler for å kompensere distriktskommunene for den voldsomme sentraliseringen av statlige arbeidsplasser de er blitt rammet av de siste åtte årene?

",Heidi Greni,Senterpartiet,2021-04-21,2021-04-21
2118,2020-2021," Mitt spørsmål går til distriktsministeren.

Reiselivet er viktig for Norge. Reiselivet sto for 59 mrd. kr i eksportinntekter i 2019. Det sysselsatte 170 000 – ja 7 av 100 arbeidsplasser i Norge var i reiselivet. Jeg sier var, fordi SSB har dokumentert at en av tre jobber allerede er borte. 

Arbeiderpartiet mener at regjeringens kompensasjon til reiselivet er for dårlig. Det går særlig ut over de små og mellomstore aktørene, som har mindre tilgang på lån og egenkapital enn de store. Reiselivet skaper bolyst i hele landet vårt – den gode restauranten, det spesielle hotellet med den gode frokosten, den flinke opplevelsesaktøren. Reason to go og bolyst for oss som bor der. 

NHO Reiselivs medlemsundersøkelse fra april viser at halvparten av alle reiselivsbedriftene har fått kompensert mindre enn 20 pst. av utgiftene sine. Koronaen har vart lenge, og jo lengre tid som går, jo mindre egenkapital er det igjen i bedriftene og jo tyngre er gjelden. 

Arbeiderpartiet har fremmet forslag for Stortinget om at bedrifter som er særlig rammet av smitteverntiltak, må få 20 pst. av omsetningen sin før koronaen, i tillegg til kompensasjonsordningen til regjeringen.

Distriktsministeren har vært ute i alle landets aviser, store og små, og sagt at det er de pengene staten bevilger til kommunene, som skal redde reiselivet. Hvilken vurdering har statsråden og regjeringen gjort av hvor mange av reiselivsarbeidsplassene man kan redde med pengene som staten har kanalisert gjennom kommunene?

",Åsunn Lyngedal,Arbeiderpartiet,2021-04-21,2021-04-21
2119,2020-2021," Mandag kveld sendte FNs  generalsekretær ut en svært alvorlig beskjed til verden: Vi er i  ferd med å gå tom for tid i kampen mot klimakrisen. Til tross for  at koronapandemien har satt flyene på bakken og redusert utslippene,  har den ikke bremset klimaendringenes nådeløse framferd. 2020 var  et av de varmeste årene noen gang. 2021 må bli handlingens år for  å beskytte folk mot de katastrofale effektene fra klimaendringene.  Det var generalsekretærens klare beskjed til verdens ledere. 

Den 19. november 2020 lyste regjeringen ut 136 blokker til oljeselskapene. Dette er en av de største utlysningene på norsk sokkel noensinne, om ikke den største. Olje- og gassproduksjonen fra disse feltene vil skje i den perioden der verdens utslipp skal reduseres ned til null. I denne perioden vil altså dagens regjering pumpe opp olje og gass, med store utslipp av klimagasser som resultat, stikk i strid med budskapet fra FNs generalsekretær. 

Så spørsmålet mitt er: Vil det svært alvorlige budskapet fra FNs generalsekretær om at verden er i ferd med å gå tom for tid i kampen mot klimakrisen, få noe som helst å si for regjeringens omfattende olje- og gassplaner og for omfanget av 25. konsesjonsrunde?

",Lars Haltbrekken,Sosialistisk Venstreparti,2021-04-21,2021-04-21
2120,2020-2021," Mitt spørsmål går til landbruks-  og matministeren. Jordbrukspolitikken handlar om korleis Noreg skal  sjå ut, og korleis Noreg skal vera. For Senterpartiet er jordbruket  enormt viktig. Senterpartiets engasjement for jordbruket, matproduksjonen  og den norske bonden har mange grunnar:

Matproduksjonen i mange bygder og delar av landet er i ein kritisk fase. To av dei viktigaste delane av jordbrukspolitikken er tollvernet og jordbruksoppgjeret. No er det uro, bekymring og spenning knytt til begge delar. Noreg forhandlar med Storbritannia om ein frihandelsavtale etter brexit. Her er frykta at regjeringa vil gje auka tilgang for importert mat på norsk produksjon si rekning.

Me er òg i starten av jordbruksoppgjeret for i år, og no har me fått tal som viser at inntektsforskjellane mellom jordbruket og andre grupper aukar. Dei siste fem åra har inntektsgapet mellom bøndene og andre grupper auka med 12 000 kr. Dette skjer trass i at Stortinget har vedteke eit mål om å tetta inntektsgapet mellom bønder og andre grupper i samfunnet.

Vil statsråden sørgja for å ta vare på eit landbruk i heile landet og gjennom jordbruksoppgjeret i år følgja opp Stortingets mål om å redusera og tetta inntektsgapet mellom bønder og andre grupper?

",Geir Pollestad,Senterpartiet,2021-04-21,2021-04-21
2121,2020-2021," Olje- og energiministeren  kan bare bli stående! Jeg tenkte jeg ville ta opp en kjent problemstilling,  elektrifisering av sokkelen.

I den offentlige debatten har statsråden mange ganger tatt til orde for at en ikke skal elektrifisere sokkelen for enhver pris, men heller prioritere de prosjektene hvor tiltakene er fornuftige. Etter at Fremskrittspartiet har satt søkelyset på utfordringer som dukker opp i kjølvannet av elektrifiseringen, som f.eks. påvirkning på strømpris og kraftmarkedet, ser vi at debatten går i flere miljøer og også – gledelig – i flere av de politiske miljøene. Spesielt gledelig er det at statsrådens eget fylkeslag fremmer forslag for landsmøtet til Høyre i mai og ber partiet moderere seg i elektrifiseringsdebatten.

For mange der ute virker det nok ganske meningsløst at vi skal bruke enorme mengder med fornybar kraft på fastlandet og sende dette ut til olje- og gassinstallasjoner på havet, med det resultat at overskuddsgassen bare selges eller brennes et annet sted i verden, mens våre utslippstall ser finere ut.

Men det jeg tror enda flere reagerer på, er de enorme kostnadene som er involvert. Departementet har jo selv tidligere oppgitt at det vil koste mellom 1 500 og 8 000 kr per tonn redusert CO2 å elektrifisere sokkelen. Equinor har selv anslått at kostnaden ved å elektrifisere sine installasjoner vil bli rundt 50 mrd. kr. Det ville være svært interessant å vite hvor statsråden mener at man passerer den berømmelige fornuften. På Wisting-feltet er tiltakskostnadene beregnet til mellom 3 800 og 4 800 kr per tonn CO2. Mitt spørsmål er dermed såre enkelt: Mener statsråden at det er fornuftig å elektrifisere Wisting-feltet?

",Terje Halleland,Fremskrittspartiet,2021-04-21,2021-04-21
2122,2020-2021," Mitt spørsmål går til olje-  og energiministeren.

For få timer siden kom EU fram til enighet om en ny og vidtgående europeisk klimalov. Vår egen verdensdel står nå helt i front i en global energiomlegging fra fossile til fornybare kilder. Utviklingen går stadig fortere, og den skaper svært store muligheter for norsk industri, men bare hvis vi tar inn over oss dybden og hastigheten i dette skiftet. 

Det er bred enighet om at havvindindustrien kan bli en av framtidsnæringene for Norge. Blant de mange mulighetene som nå byr seg, er det få som i den grad kan skje i direkte forlengelse av vår svært avanserte olje- og gassnæring. Dette kan gi store bidrag både til utslippskutt og til grønne arbeidsplasser. 

Men slikt skjer ikke av seg selv. Bekymringen brer seg nå kysten rundt for at det går altfor langsomt, at rammevilkårene mangler, at en tydelig, helhetlig plan for strategisk utbygging av havvind lar vente på seg. Kapital finnes der ute, fagfolk er klare, men markedet klarer seg ikke alene. De vil ha tydelige satsinger fra politisk hold, gode rammevilkår og raskere konsesjonsprosesser. Potensialet er stort, men konkurransen er hard, og dette er i ferd med å glippe. Skal norsk industri ta gode posisjoner i dette raskt voksende markedet, trenger vi et hjemmemarked. 

Hva har statsråden tenkt å gjøre for å snu dette inntrykket? Vil hun bruke aktive og kraftfulle grep for å unngå at det blir en tapt mulighet for Norge og norsk industri?

",Espen Barth Eide,Arbeiderpartiet,2021-04-21,2021-04-21
2123,2020-2021,"Bodø videregående skole er en av fire skoler som har linje for flyfag og er dermed leverandør av lærlinger i flyteknisk utdanning. Mange havner i Luftforsvaret, så den erfaringen med militært materiell som skolen gir dem, er av stor verdi. For å sikre en moderne og relevant utdanning er skolen avhengig å ha tilgang til relativt moderne fly å trene på. Derfor har skolen søkt om å få få langtidslåne et av F-16-flyene som skal fases ut av tjeneste. 
Vil statsråden sørge for at skolen får ønsket oppfylt?",Eirik Sivertsen,Arbeiderpartiet,2021-04-21,2021-04-28
2124,2020-2021,"Mange bedrifter innen reiseliv og særlig servering har mistet opptil 90 pst. av sine inntekter, mens utgiftene ikke har vært mulig å unngå i samme grad. Medlemsundersøkelsen til NHO Reiseliv, offentliggjort 14. april 2021, viser at 47 pst. av bedriftene har fått dekket under 20 pst. av sine uunngåelige faste utgifter fra kompensasjonsordningen. SSB melder at 1 av 3 arbeidsplasser innen reiselivsnæringen er borte. 
Mener statsråden at støttenivået i kompensasjonsordningen er tilstrekkelig for å få reiselivet gjennom denne krisen?",Åsunn Lyngedal,Arbeiderpartiet,2021-04-15,2021-04-21
2125,2020-2021,"I Stortinget 12. april viste utenriksministeren til at forhandlingene med Storbritannia om en frihandelsavtale nå var inne i en krevende fase, og at det var viktig å se en større helhet enn ivaretakelse av interessene til norsk landbruk. Samtidig unnlot utenriksministeren å svare på konkrete spørsmål knyttet til forhandlingene og viste til næringsministeren. 
Kan statsråden slå fast at det er uaktuelt å øke de tollfrie kvotene for import av landbruksvarer til Norge ut over det EU, inkludert Storbritannia, hadde før brexit?",Sigbjørn Gjelsvik,Senterpartiet,2021-04-15,2021-04-21
2126,2020-2021,"Riksadvokaten er bekymra for utviklinga som over tid er registrert for oppklaringsprosenten totalt og innan enkelte av kriminalitetstypane. Oppklaringsprosenten for straffesaker har gått ned og var i 2020 på 49,4 pst. Riksadvokaten vurderer dette som ikkje akseptabelt. Han skriv ""Den nedgang vi ser for volds- og seksuallovbruddene anses særlig bekymringsfull"". 
Deler statsråden vurderinga til Riksadvokaten, og kvifor går ikkje saksbehandlingstida ned og oppklaringsprosenten opp, noko som var blant intensjonane i ""nærpolitireforma""?",Jenny Klinge,Senterpartiet,2021-04-15,2021-04-21
2127,2020-2021,"En rapport som har gransket varselet som ble sendt inn i fjor høst om uforsvarlig arbeidsmiljø blant politijuristene i Politidistrikt Øst, er nå klar. Denne konkluderer med at enkelte medarbeidere har arbeidet under uforsvarlige arbeidsforhold. Hovedtillitsvalgt for juristene sier til NRK 15. april at rapporten viser at det fortsatt pågår brudd på arbeidsmiljøloven.
Vil statsråden gjennomføre tiltak for å bedre arbeidsforholdene for politijuristene i Politidistrikt Øst, men også i øvrige deler av landet?",Ole André Myhrvold,Senterpartiet,2021-04-15,2021-04-21
2128,2020-2021,"Gravide kvinner har ventet på å få mulighet til å få NIPT, som flertallet på Stortinget bestemte de skulle ha. Sosialistisk Venstreparti vil ha et offentlig tilbud, men vi forstår at det kan ta lengre tid. Før det er på plass, må det være mulig å kjøpe NIPT i Norge, ikke i Sverige som andre har gjort det før. NIPT ble tillatt ved lov i Norge fra 1. juli 2020. Etter nesten ett år ble det etablert en godkjenningsordning. Jeg har ikke funnet noen private institusjoner som kan og vil tilby denne hjelpen som nå har blitt godkjent. 
Når kan kvinner få denne tjenesten i Norge?",Nicholas Wilkinson,Sosialistisk Venstreparti,2021-04-15,2021-04-21
2129,2020-2021,"Studiebarometeret viser at de mest fornøyde lærerstudentene, sykepleiestudentene og ingeniørstudentene er de som studerer i små studentgrupper på mindre studiesteder. Selv om regjeringen lovet at strukturreformen i høyere utdanning ikke skulle føre til færre studiesteder, har det blitt en sentralisering av studietilbudene. Nesna og Sandnessjøen er to eksempler. 
Er det en grense for hva regjeringen vil akseptere av nedlegging av studiestededer og -tilbud, eller kan vi risikikere en ytterligere sentralisering og nedbygging?",Marit Knutsdatter Strand,Senterpartiet,2021-04-15,2021-04-21
2130,2020-2021,"I et intervju med NRK Dagsrevyen 4. april advarer John Bolton, tidligere sikkerhetspolitisk rådgiver i USA, Norge mot å inngå en handelsavtale med Kina. Han mener at Kina er en eksistensiell trussel mot de vestlige demokratiene og truer ""hele spekteret av våre interesser"". I flere år har det foregått forhandlinger mellom Norge og Kina om en frihandelsavtale.
Hva tenker utenriksministeren om John Boltons advarsel, og vil hun fortsette forhandlingene om en frihandelsavtale på tross av Kinas bekymringsfulle utvikling?",Christian Tybring-Gjedde,Fremskrittspartiet,2021-04-15,2021-04-21
2131,2020-2021," Forskjells-Norge forsterkes  av at hundre tusener har gått ned i inntekt, mistet jobben eller  fått livsverket lagt i grus. Samtidig har mange milliardærer, ifølge  Kapital i hvert fall, blitt enda rikere i 2020. 

Gjenåpningen kan ta tid. Det handler ikke bare om å fase ut smittevernstiltak, men at det skjer rettferdig. Og krisen har jo vist at velferdsstaten er vårt viktigste beredskapssenter. Så gjenreisingen av økonomien må gå hånd i hånd med en gjenreising – og styrking – av velferdsordningene våre. 

Så ser vi fra undersøkelser at folk som har lav inntekt, også har langt dårligere tannhelse enn dem som har bedre råd. Arbeidsledige, uføre og studenter ligger over snittet blant dem som har udekkede behov for behandling. Før pandemien viste tallene av en av tre utsetter tannlegebesøket av økonomiske grunner. Nå har vi over 200 000 ledige, og vi kan anta at enda flere ikke har råd. Når tennene ikke behandles som en del av kroppen, kommer forskjellene i samfunnet til uttrykk også i folks tannhelse. Folk som har dårlig råd, får ikke dekket helsebehovet sitt, og de må ta regningen for dette selv. 

Så vedtok Stortinget i 2018 at regjeringen måtte styrke norsk tannhelse og utjevne ulikheten her. Dette har regjeringen varslet å følge opp i en prioriteringsmelding. Den skulle ha kommet i fjor, men etter hva vi vet, har ingenting skjedd. Det er menneskelig å få hull i tennene, men store hull i velferdsstaten bør vi kunne gjøre noe med. Når kommer regjeringens oppfølging av Stortingets vedtak, og hvordan kan det forsvares at tennene ikke behandles som en del av kroppen i helsevesenet vårt per i dag?

",Bjørnar Moxnes,Rødt,2021-04-14,2021-04-14
2132,2020-2021," Jeg vil åpne med et stort  hurra for regjeringen, for NBIM og Tangen, fordi vi forrige uke  fikk vår aller første investering i fornybar energi, i såkalt unotert  infrastruktur. Endelig – jeg danset på bordet av glede! Gjorde statsministeren det  også?

Men det er et skår i gleden. Det følger av loven om Statens pensjonsfond at målet med investeringene skal være å oppnå høyest mulig avkastning, med en akseptabel risiko. Dette er et mål som ofte blir trukket fram som et argument mot å la fondet investere mer i miljørettede aksjer og grønn infrastruktur. Men i dag kan ikke fondet investere mer enn 120 mrd. kr i miljørelaterte aksjer. Begrensningene på fondets mulighet til å investere i disse og unotert infrastruktur samtidig som fondet gis anledning til å investere i olje og gass, bidrar til å redusere fondets avkastning. For nå er tallenes tale klar: I fjor hadde fondet en negativ avkastning på 25 pst. på olje- og gassinvesteringer. Samtidig hadde vi en positiv avkastning på over 34 pst. på miljøinvesteringene. Med andre ord sto miljøinvesteringene med 60 pst. høyere avkastning enn olje- og gassinvesteringene. Også i 2019 hadde fossilinvesteringene den laveste avkastningen, på 13 pst., samtidig som miljøinvesteringene hadde en avkastning på over 35 pst. Jeg kan fortsette – tallene viser akkurat det samme for 2017 og 2018, altså fire år med betydelig høyere avkastning enn fondets gjennomsnitt de siste fire årene, men bare en bitte liten miljøandel. Så hvordan mener statsministeren da at å fortsette å begrense fondets mulighet til å investere i miljørelaterte aksjer bidrar til å oppnå fondets mål om høyest mulig avkastning, når alternativet er å kunne danse enda mer på bordet over reell grønn vekst?

",Per Espen Stoknes,Miljøpartiet De Grønne,2021-04-14,2021-04-14
2133,2020-2021,"-utslipp, klimagassutslipp,  med over 60 pst. – tiltak for tiltak, tonn for tonn, krone for krone  – et gjennomarbeidet klimabudsjett for årene fram til 2030. 

Vi har også lagt fram en plan for et rettferdig grønt skifte med den nærings- og industripolitikken som trengs for å gjennomføre en omstilling som kan ta oss bort fra oljeavhengighet, gjennom massiv satsing på grønne oppgaver til industrien og gjennom rettferdige løsninger, hvor vi kombinerer f.eks. det å gjøre det dyrere å forurense med tiltak for å fordele de pengene, sånn at vi kan holde både utslippene og forskjellene nede.

Når vi nå har tatt på oss, samtlige partier, offensive klimamål for 2030, må alle seriøse partier ha en plan for hvordan det målet skal nås. Sist torsdag behandlet Stortinget regjeringens klimamelding. I beste fall fjerner den om lag halvparten av de utslippene regjeringen har forpliktet oss til å fjerne gjennom Parisavtalen – i beste fall, hvis alt av tiltak som nevnes der, gjennomføres.

I går ettermiddag stemte regjeringspartiene mot samtlige forslag fra opposisjonen som kunne gitt større utslippskutt. De stemte i tillegg mot en rekke forslag som innebar konkretisering av regjeringens egne forslag og forpliktelser til å gjennomføre dem. 

Betyr dette at statsministeren og regjeringen er fornøyd med å komme halvveis til målet i 2030?

",Audun Lysbakken,Sosialistisk Venstreparti,2021-04-14,2021-04-14
2134,2020-2021," Høyre og Fremskrittspartiet  har hatt et hovedgrep i alle sine reformer, og det har vært stordrift  og sentralisering. Da man skulle sentralisere politiet, kalte man  det nærpolitireformen, men det ble tidenes sentralisering. Da man skulle  sammenslå kommuner, kalte man det demokratireformen. Det ble tvang.  Man har sentralisert skatteetaten, Nav, tingretter, høyskoler. Det  har liksom vært et eneste stort fellesprosjekt – stordrift har vært  svaret.

Vi har fått og hatt tidenes mest sentraliserende regjering, og politikk har konsekvenser. I vår nordligste landsdel har man de siste to årene sett at man har mistet 7 746 innbyggere. Det er 7 746 flere som har flyttet ut av landsdelen, enn som har flyttet inn.

I fjor høst kom distriktsnæringsutvalget, som skulle gå gjennom distriktspolitikken, se hva som er årsakene, og hvor viktig næringslivet er for bosetting og utvikling rundt omkring i hele Norge – et veldig interessant utvalg. Hvis man leser det som er skrevet, er det veldig tydelig tale, og jeg har lyst til å sitere:

At arbeidsplassene i staten er sentralisert i større grad enn i næringslivet, er altså en av konklusjonene til distriktsnæringsutvalget. Da er mitt spørsmål til statsministeren: Er statsministeren enig med distriktsnæringsutvalget i at det er staten som har sentralisert mest?

",Trygve Slagsvold Vedum,Senterpartiet,2021-04-14,2021-04-14
2135,2020-2021,"Helsetjenesten har gjort  en formidabel innsats under pandemien og omfordelt ressurser og  tatt unna den store utfordringen som pandemien har gitt. Men det  har også oppstått ventetider og helsekøer, som øker. Flere lever  med smerte, med usikkerhet, og de venter på hjelp. Derfor sørget  Fremskrittspartiet for at vi bevilget mer penger, slik at man kan  benytte kapasiteten i den private helsetjenesten: 600 mill. kr i  revidert i fjor og 250 mill. kr ekstra på årets budsjett.

Problemet ser bare ut til å være at pengene brukes ikke til dette. Statsministeren svarte på spørsmål fra representanten Siv Jensen 14. oktober 2020: «Vi signaliserer mer kjøp, anbud og bruk av private.» Signalene ser dessverre ikke ut til å hjelpe. Flere private helseaktører melder om ledig kapasitet på fagområder der ventetidene har økt. Aleris i Bergen og Oslo har ledig kapasitet. Operasjonssalen i Bergen står tom, mens det er lange ventetider i Helse Bergen. Likevel blir det færre henvisninger, pasientsvikt, fra det offentlige helsevesenet. 

Fremskrittspartiet mener det er uholdbart at våre innbyggere må gå rundt med smerte og usikkerhet selv om det blir bevilget penger, og selv om det er ledig kapasitet. Fremskrittspartiets stortingsgruppe har vært i kontakt med Helsedepartementet om de kan redegjøre for status for bruk av pengene, men det kan de ikke. Mener statsministeren det er akseptabelt at mange i Norge lever i smerte og usikkerhet når det er bevilget penger og det finnes ledig kapasitet i den private helsetjenesten?

",Sylvi Listhaug,Fremskrittspartiet,2021-04-14,2021-04-14
2136,2020-2021," Jeg har akkurat besøkt Etterstad  videregående skole, og det var et fint bygg, men et tomt bygg og  et uttrykk for nedstengning og en ganske deprimerende status for  en lukket hovedstad i mange, mange uker.

For en uke siden annonserte statsministeren planen for åpning, og hun la da vekt på tre viktige kriterier for å komme fram mot et mer normalt samfunn:

Sårbarheten vi har hatt i denne tiden, har jo vært knyttet til importsmitten. Den var viktig for første bølge, annen bølge og tredje bølge. Det har vist at vi ikke har hatt god nok kontroll. Målet er jo ikke å stenge Norge, men å ha kontroll med tilgangen til Norge.

Konsekvensen av at vi nå ikke får AstraZeneca-vaksinen og ikke får Johnson & Johnson-vaksinen som planlagt, er at dette ene av tre viktige kriterier for å åpne blir svekket. Da står vi jo igjen med tematikken sterke tiltak, strenge smitteverntiltak, eller også behov for å se på vaksinestrategien med nye øyne. De vaksinene vi har, bør de fordeles på andre måter? Det er kommet stemmer om det når det gjelder utsatte grupper i arbeidslivet, lærere, de som er i frontlinjen – en annen vektlegging med hensyn til hvor det er stor smittefare.

Det er én uke etter en plan hvor statsministeren sa at man hadde fire faser. Den første fasen ble innledet i går, slik vi forstår det – da skulle det normalt gå tre uker til neste fase. Spørsmålet er da, etter én uke og det vi nå vet om vaksinene, det vi vet om sårbarheten for smitte: Har statsministeren en plan B med hensyn til det hun lanserte i forrige uke – for vaksinefordeling, for behovet for å styrke og trappe opp intensivkapasiteten i sykehusene som kan håndtere det, eventuelt strengere tiltak for å regulere smitten?

",Jonas Gahr Støre,Arbeiderpartiet,2021-04-14,2021-04-14
2137,2020-2021,"Når kan næringslivet, og særlig de hardt prøvede små og mellomstore bedriftene innenfor reiselivs-, utelivs- og serveringsbransjen, forvente å kunne søke om tilskudd på mars måned i kompensasjonsordningen, når vil ordningen for tapt varelager være på plass, og vil regjeringen lytte til bedriftene innenfor disse bransjene som er tydelige på at støtteordningene ikke er til hjelp for dem, og bekymrer dette regjeringen?",Kari Elisabeth Kaski,Sosialistisk Venstreparti,2021-04-14,2021-04-21
2138,2020-2021,"Norges Bondelag har informert om flere tilfeller der statsforvalteren stiller krav om reguleringsplan for bygging av driftsbygning i LNFR-områder. Plan- og bygningsloven åpner for å kreve reguleringsplan også i slike tilfeller, men det har ikke vært praksis for å gjøre dette. En slik praksisendring gir store utslag for enkeltbønder, og bør ikke skje.
Har departementet sendt signaler til statsforvalterne om å endre denne praksisen, og i så fall hvorfor?",Heidi Greni,Senterpartiet,2021-04-14,2021-04-21
2139,2020-2021,"Beitenæringa i Vestland, Rogaland og Agder har sendt brev til Miljødirektoratet med krav om eit krafttak for å få jervebestanden ned på måltalet Stortinget har fastsett. Dei har ikkje fått svar, difor tek eg opp denne viktige saka i Stortinget. 
Vil klima- og miljøministeren gje Miljødirektoratet i oppdrag å utføre ektraordinære uttak av jerv i vår for å kome ned på bestandsmålet som Stortinget har sett for jerv?",Liv Signe Navarsete,Senterpartiet,2021-04-14,2021-04-21
2140,2020-2021,"Kulturorganisasjonene er bekymret for at den nye kompensasjonsordningen for kulturlivet er en innskrenkning av de eksisterende ordningene, og at artister og underleverandører vil måtte bære risiko for avlysning og tapte inntekter. I tillegg viser eksempler fra Kulturdepartementet at det foreslås begrensninger som gjør at en underleverandør med 5 mill. kroner i tapte inntekter kun får utbetalt 1,5 mill. kroner i kompensasjon. 
Vil statsråden lytte til kulturfeltet og revurdere innskrenkningen av ordningen for et kulturfelt i krise?",Freddy André Øvstegård,Sosialistisk Venstreparti,2021-04-08,2021-04-14
2141,2020-2021,"Det har vært en økning i antall nedlagte skoler denne stortingsperioden. Skoleåret 2019-2020 ble det lagt ned hele 53 grunnskoler. Årsakene til skolenedleggelser er sammensatte. Manglende tilgang på kvalifiserte lærere er én årsak. Overgangsperioden for nye kompetansekrav utløper i 2025 og nyutdannede lærere er en mangelvare, og de har undervisningskompetanse i færre fag enn de tidligere allmennlærerne. Dette vil trolig føre til ytterligere sentralisering. 
Er statsråden komfortabel med en slik sentralisering av skoletilbudet?",Marit Knutsdatter Strand,Senterpartiet,2021-04-08,2021-04-14
2142,2020-2021,"Ifølge Brønnøysundregistrene var det i tidligere Asker og Bærum politidistrikt 402 ansatte i 2015. Ved Røyken og Hurum lensmannskontor, som den gang lå i Sør-Øst politidistrikt, var det 37 ansatte i 2015. Per dags dato er det 342 ansatte i Asker og Bærum, mens det er ingen ansatte i Røyken og Hurum.
Hvorfor er det, til tross for befolkningsvekst og ambisjon om et tilstedeværende, kompetent og effektivt nærpoliti der befolkningen bor, sentralisert bort nær ¼ av alle politiansatte fra kommunene Asker og Bærum gjennom nærpolitireformen?",Sigbjørn Gjelsvik,Senterpartiet,2021-04-08,2021-04-14
2143,2020-2021,"Kultursektoren har lidd store inntektstap i løpet av koronaåret. Regjeringens avbøtende tiltak har i løpet av denne perioden ikke vært treffsikre og tilstrekkelige. Saksbehandlingstiden hos Kulturrådet er et tilbakevendende tema.Det samme gjelder svar på klager for de som ikke har fått innvilget støtte. Den lange behandlingstiden er nå dramatisk for mange, som fortsatt ikke har fått svar etter flere måneder. 
Når kan vi forvente at Kulturrådet vil være à jour med både søknader og klager, og hvordan vil statsråden følge opp dette arbeidet?",Åslaug Sem-Jacobsen,Senterpartiet,2021-04-08,2021-04-14
2144,2020-2021,"I Prop. 92 L (2020–2021) foreslår regjeringen følgende straffrie terskelverdier for befatning med narkotika: Heroin: 2 gram. Kokain: 2 gram. Amfetamin: 2 gram. Cannabis: 10 gram. Ifølge rustelefon.no, som er en offentlig veiledningstjeneste rettet mot ungdom, tilsvarer de foreslåtte terskelverdiene 80 brukerdoser kokain, ca. 20 brukerdoser amfetamin, 10 brukerdoser heroin og 50 brukerdoser cannabis.
Mener statsråden at rustelefon.no oppgir feil brukerdoser, slik han ga inntrykk av under Debatten på NRK?",Trygve Slagsvold Vedum,Senterpartiet,2021-04-08,2021-04-14
2145,2020-2021,"Skuddpremier på ville arter mener mange biologer er en forhistorisk ordning som verken er økologisk begrunnet eller etisk forsvarlig. Etter at fylkeskommunen nå kan overlate avgjørelsen om å opprette slike premier til kommunene, er dette systemet i vinden igjen. Blant annet har Grane kommune skuddpremier på ravn, kråke, mår og gaupe. 
Synes statsråden at skuddpremier er forenlig med moderne, økologisk tankegang, og hvis nei – hva vil hun gjøre med det?",Arne Nævra,Sosialistisk Venstreparti,2021-04-07,2021-04-21
2146,2020-2021," Mitt spørsmål går til statsråd  Sveinung Rotevatn.

I klimaplanen har regjeringen foreslått mer enn en tredobling av CO2-avgiften på norske arbeidsplasser, til 2 000 kr per tonn innen 2030. Dette er et skyhøyt avgiftsnivå, som vil gå rett inn på bunnlinjen til norske bedrifter og industrien vår. For Fremskrittspartiet har det vært helt uaktuelt å støtte en sånn form for særnorsk avgiftsøkning, rett og slett fordi vi mener at konsekvensene blir en svekkelse av konkurransekraften til næringslivet vårt og kan bety nedleggelse av norske arbeidsplasser eller at bedriftene flagger ut.

I høringsrunden til klimaplanen kom det klart og tydelig fram at Fremskrittspartiet ikke er alene om å mene dette. Flere bedrifter og organisasjoner uttrykte frykt for hvilke konsekvenser dette avgiftsnivået vil få for både arbeidsplasser og framtidig verdiskaping.

Norges Fiskarlag mente bl.a. at den norske fiskeflåten, som består av rundt 6 000 små og store fartøy, ikke har noen realistisk mulighet til å bytte energibærer i nærmeste framtid, og at en tredobling av CO2-avgiften for dem kun vil fungere som enda en fiskalavgift til staten, noe som reduserer lønnsomhet og truer arbeidsplasser.

NHO Luftfart sier at den foreslåtte økningen i CO2-avgiften vil gi et flyrutetilbud som vil bli dårligere og langt dyrere i årene som kommer, og omtaler regjeringens avgiftsøkning som ren symbolpolitikk.

Med denne rettmessige frykten til mange norske bedrifter som bakteppe mener jeg at både norske arbeidstakere og norske bedrifter, de som holder hjulene i gang og finansierer velferdssamfunnet vårt, har rett på noen svar. Hvilke finansielle vurderinger og konsekvensutredninger har regjeringen lagt til grunn for den foreslåtte og drastiske økningen av CO2-avgiften?

",Terje Halleland,Fremskrittspartiet,2021-04-07,2021-04-07
2147,2020-2021," Da krisen rammet, var regjeringen  dårlig forberedt. Regjeringens reaksjon på krisen var kortsiktig  og utilstrekkelig. Regjeringen foreslo krisepakker som ville flytte  kostnader for permitterte fra arbeidsgivere til arbeidstakere. Dersom Stortinget  hadde gått med på regjeringens forslag, hadde hundretusenvis av  nordmenn som har stått uten arbeid et helt år, hatt mye mindre å  leve av, og køene på Fattighuset hadde sannsynligvis vært enda lengre. 

I dag hørte jeg statsråden i Politisk kvarter forklare hvorfor det var viktig med aktivitet for dem som går på sosialhjelp. Da er det et spørsmål å stille: Når vi har hatt så mange som har vært utenfor arbeidslivet, hvorfor har ikke da regjeringen i større grad satset på at de som er utenfor arbeidslivet, som er ledige og permittert, får nødvendig kompetansepåfyll? Og hvorfor er det så få som er på de ordinære tiltakene til Nav? 

Hvis man mener at aktiviteter er bra, vil det også være bra for dem som er enten permittert eller arbeidssøkere nå, å komme seg inn på tiltak, og at enda flere får påfyll av kompetanse.

",Rigmor Aasrud,Arbeiderpartiet,2021-04-07,2021-04-07
2148,2020-2021," Jeg er redd jeg må kalle  arbeids- og sosialministeren opp igjen. 

Hundrevis av personer sto forrige uke i kø i Grønlandsleiret i Oslo for å få gratis mat. Pågangen hos Fattighuset har økt gjennom pandemien. Frelsesarmeen i Drammen måtte sende flere hjem uten mat fordi det ikke var nok til alle. En av dem som sto i køen i Bergen, var Ørjan André Ottesen, som skrev om det i Dagbladet etterpå. Han skrev: 

Ørjan André Ottesen er en av mange eksempler som viser hvordan folk blir avhengig av privat veldedighet når krisen rammer, og hva slags belastning og skam mange kjenner på. Pandemien har blitt en forskjellskrise og har stilt sikkerhetsnettene våre på prøve, og det viser seg at de for altfor mange mennesker ikke er gode nok. Mener arbeidsministeren at det er vår velferdsstat verdig at folk blir avhengig av privat veldedighet for å skaffe seg mat på bordet? Og hva vil arbeidsministeren gjøre for at disse matkøene ikke skal gjenta seg? 

",Audun Lysbakken,Sosialistisk Venstreparti,2021-04-07,2021-04-07
2149,2020-2021," I dag vil jeg ta  opp et sårt tema – en sak som ikke går etter vanlige partipolitiske  skillelinjer, men som i høyeste grad er et samfunnsspørsmål. I påska  sto det en sak på nrk.no som helt sikkert mange har lest, og som  mange av oss blir berørt av. Den handlet om en mann, NRK valgte  å kalle ham Michael fordi de måtte ha en anonym framstilling av  personen. Han var pensjonist, han bodde her i Oslo i en bygård,  og NRK beskriver ham som en litt forsiktig mann. I mars 2020 ble  han funnet død i leiligheten sin, som politiet måtte ta seg inn  i fordi vaktmesteren hadde behov for å gjøre noe vedlikehold. Da politiet  var inne i leiligheten, fant de post og en melkekartong i kjøleskapet  som var datert til 2011. Politiet konkluderte med at mannen hadde  ligget død i leiligheten i ni år. 

Ingen ønsker at noe sånt skal skje, men når man leser saken, får den en til å tenke litt. For saken viser at skatteetaten hadde merket at de fikk brev i retur. Det var ingen som hentet posten, så de fikk brev i retur, og de registrerte ham med ukjent adresse. Posten fikk ikke levert posten, for det var full postkasse, men de hadde en rutine om at hvis man ikke hentet posten, ble det lagt en lapp i postkassen om at postkassen var full, og de hadde fulgt den rutinen. Nav hadde også merket at her var det noe feil, og de fikk ikke utbetalt pensjonen til vedkommende. Så alarmklokkene kunne ringt i mange etater. Hvis bare etatene hadde snakket sammen, kunne dette vært fanget opp.

Det er viktig å si at det er ingen som ønsker at dette skulle skje. Men jeg har en oppfordring til statsråd Torbjørn Røe Isaksen: Vil han be våre statlige etater gå gjennom sine rutiner og se hva de kan lære av denne saken, sånn at færrest mulig sånne saker skjer?

",Trygve Slagsvold Vedum,Senterpartiet,2021-04-07,2021-04-07
2150,2020-2021," Mitt spørsmål går til  arbeids- og sosialministeren: Inngripende smitteverntiltak har pålagt  mange virksomheter å stenge helt ned, og for noen er det heller  ikke første gang de må stenge i løpet av perioden fra mars i fjor.  Situasjonen er nå enda mer kritisk for mange virksomheter og ansatte som  rammes av tiltakene. Mange er permittert, og mange har store lønnskostnader  i arbeidsgiverperioden. Virke anslår at den siste nedstengingen  berører 110 000 ansatte i 15 000 virksomheter, med en total kostnad  på 1,8 mrd. kr for disse virksomhetene i lønnspliktperioden.

Da det ble innført tilsvarende inngripende smitteverntiltak i mars 2020, vedtok Stortinget å redusere lønnspliktperioden ved permittering til to dager. Så ble den hevet til ti dager fordi situasjonen tilsynelatende var bedret og det var riktig å heve terskelen for å permittere. Den optimismen ble svært kortvarig, og tiltakene ble strammet vesentlig til etter årsskiftet med nye nedstenginger og permitteringer som konsekvens. Men arbeidsgiverperioden og lønnsplikten ble ikke endret.

Fremskrittspartiet har to ganger fremmet forslag i Stortinget om redusert lønnsplikt uten å få flertall, bl.a. fordi regjeringspartiene stritter imot. Situasjonen for mange bedrifter er fortsatt usikker, og spesielt små bedrifter i serveringsbransjen, som brått måtte stenge ned, varsler nå at de ikke nødvendigvis våger å hente tilbake ansatte fra permittering når de kan, fordi den økonomiske risikoen ved å åpne for tidlig blir for høy dersom de risikerer ny nedstenging.

Spørsmålet er: Hva er statsrådens vurdering av bekymringen som mange virksomheter nå uttrykker, og den økonomiske usikkerheten som kan bidra til at virksomheter ikke tør åpne opp og ta tilbake ansatte i ordinær aktivitet?

",Hans Andreas Limi,Fremskrittspartiet,2021-04-07,2021-04-07
2151,2020-2021," Mitt spørsmål går til  forsvarsministeren.

Saken om Bergen Engines begynner å bli en lang historie. Den handler om usikkerhet – for ansatte, for selskap og for sikkerhetsarbeidet i regjeringen. Den forteller om svak sikkerhetskultur. Den forteller om mangelfull oppfølging av sikkerhetsvurderinger som eksplisitt advarer mot strategisk oppkjøp og investeringer som en trussel mot rikets sikkerhet. Det er en studie av dårlig håndtering, rotete bruk av sikkerhetsloven, svak koordinering mellom departement og et slags NM internt i regjeringen om å skylde på embetsverket når ting går galt. 

Summen av dette er at nå sitter vi igjen med en usikkerhet om sikkerhetsloven er riktig brukt andre steder også. Det gir et inntrykk av at det mangler sikkerhetskompetanse i departement og koordinering mellom dem. For mens Næringsdepartementet uttaler at dette er en sak departementet ikke skal blande seg opp i, gir Utenriksdepartementet garantier til selskapet i en milelang Facebook-tråd, ispedd smileys og blå hjerter, om at salget ikke vil bli stanset, samtidig med at justisministeren og forsvarsministeren nå i ettertid har sagt at sikkerhetsloven blir vurdert i samme tidsrom. 

Hva er det som skjer da, egentlig? Er dette et eksempel på dårlig koordinering? Er det sikkerhetskompetansen som mangler? Eller fortalte de rett og slett sannheten, at salget ikke var vurdert stanset da, selv om justisministeren og forsvarsministeren har sagt det? 

Det jeg prøver å finne ut av, er om det er løgn eller manglende rutiner for sikkerhet vi står overfor, eller begge deler. 

",Jette F. Christensen,Arbeiderpartiet,2021-04-07,2021-04-07
2152,2020-2021," Statsministeren sier at  hun vil etablere en kultur for beredskap og sikkerhet. Da er det  viktig at hun koordinerer innsatsen mellom de ulike departementene. 

Bergen Engines er en stor og viktig industriarbeidsplass, med 700 arbeidsplasser, som bl.a. vedlikeholder og leverer motorer til forsvarsskip. Da må regjeringa til enhver tid sjekke at dette er i henhold til gjeldende sikkerhetsbestemmelser. For 13 måneder siden ble det kjent at denne bedriften ble lagt ut for salg. 15. desember i fjor ble det kjent at det var russiske eiere som ville kjøpe denne bedriften. Så kom justisministeren til Stortinget i går, etter massivt press fra opposisjonen, innkalling til redegjørelse og høring. Hun henviser endog til opposisjonen og sier at det er bl.a. på bakgrunn av offentlig diskusjon at de tar opp denne saken på nytt. Hun stanser salget, etter tre måneder, og det skaper veldig mye usikkerhet for de 700 arbeidsplassene dette handler om, og også for Norges trygghet og beredskap. 

Det som er hele problemet, er at 22. februar sa Høyres statssekretær i Næringsdepartementet at dette er en sak mellom to selskaper som regjeringa verken kan eller bør blande seg inn i. På spørsmål fra Jette F. Christensen svarte forsvarsministeren at sikkerhetsloven ikke kommer til anvendelse. Men så, som lyn fra klar himmel, stoppet allikevel justisministeren dette salget i går. Jeg mener at her har statsministeren åpenbart sviktet sin viktigste oppgave, som hun sa hun skulle være på vakt overfor, og det er å samordne de ulike departementene. Her har altså tre departementer sagt ulike ting i løpet av de tre siste månedene. 

Hvorfor klarer ikke statsministeren etter åtte år å etablere en god nok sikkerhetskultur? 

",Anniken Huitfeldt,Arbeiderpartiet,2021-03-24,2021-03-24
2153,2020-2021," Veldig mange barn har nå kun  hjemmeundervisning, særlig på østkanten i Oslo. Jeg har lenge lurt  på hva regjeringen har gjort for å forsikre seg om at de har internett,  at de har datautstyret de trenger, og at de har et stille rom de  kan sitte i og følge undervisningen fra. Jeg spør fordi vi ser at  innstrammingene, særlig for skolebarn i Oslo øst, vil forsterke  ulikheter som allerede er altfor store. Dette er ikke en diskusjon  om tiltakene er riktige, men vi trenger en diskusjon om hva vi gjør  for å rette opp effekten det har at tiltakene rammer så ulikt.

Jeg blir lei meg av å se hvordan det er i de familiene som har dårligst mulighet til å takle hjemmeskole, og som nå blir pålagt det uten at det følges opp med tiltak for barn og ungdom. Det ender med at mange som har dårlige kort på hånden fra før, får det enda vanskeligere, mens barn av mer privilegerte familier slipper lettere unna.

Jeg spør også fordi alle ser hvordan regjeringen har vist stor interesse for å rette opp de skadene som pandemien har påført landets kapitaleiere, f.eks. eieren av Color Line. Store kontantbeløp er utbetalt. Dette har bl.a. sikret formuen til arvingene etter Sunde. Så noens barn har man tatt stort ansvar for. Derfor lurer jeg på om regjeringen vil ta det samme ansvaret for å rette opp skadene påført inntektsmulighetene til dem som vokser opp i Oslo øst?

",Seher Aydar,Rødt,2021-03-24,2021-03-24
2154,2020-2021," Regjeringen la nylig  fram de to viktigste meldingene dette tiåret, nemlig klimameldingen  og Nasjonal transportplan. Her slås det fast at utslippene av klimagasser  fra transportsektoren skal halveres innen 2030. I 2019 var utslippene  på over 14 millioner tonn. Utslippene fra veitrafikk utgjorde over  halvparten av dette. Klimameldingen legger derfor opp til at store  deler av klimakuttene skal skje nettopp i vei.

Regjeringens hovedvirkemiddel for å kutte i utslippene er økt CO2-avgift, og det applauderer vi. Samtidig styrer de etter en politisk plattform som sier at de skal kompensere for økt CO2-avgift ved å sette ned veibruksavgiften. Så det den ene hånden tar, gir den andre tilbake. Regjeringens viktigste virkemiddel for å kutte klimagassutslippene kan med det bli betydelig svekket. 

Da skulle man tro at Nasjonal transportplan iallfall ville inneholde et troverdig og konkret klimabudsjett som forteller oss hvordan regjeringen har tenkt å kutte i utslippene. I stedet får vi presentert en plan hvor klima og natur er de store taperne på grunn av en massiv motorveisatsing. Regjeringen skriver at denne transportplanen «bygger opp om ambisjonen om å halvere utslippene i transportsektoren». Tross denne ambisjonen har transportplanen vesentlige mangler i klimagassberegningene. For eksempel inkluderer de ikke utslipp fra Nye veiers motorveiprosjekter, utslipp fra anleggsfasen, materialer og arealbeslag, selv om regjeringen opplyser at nedbygging av myrer og skog kan gi store klimagassutslipp. Utslippene fra Avinors og Kystverkets investeringer og prosjekter med oppstart i andre halvdel av NTP-perioden er heller ikke inkludert.

Mitt spørsmål er: Kan statsministeren garantere at NTP samlet sett vil bidra til at vi når målet om å halvere klimagassutslippene fra transportsektoren innen 2030?

",Per Espen Stoknes,Miljøpartiet De Grønne,2021-03-24,2021-03-24
2155,2020-2021," Vi har de siste dagene og  ukene sett en ny runde med nedstenginger som får store konsekvenser  for folk. I tillegg til det det betyr for folks mulighet til å være  sammen i påsken, og som skjer av helt forståelige grunner knyttet  til smittevern, vil også tiltakene ha andre konsekvenser. Mange frykter  for jobbene sine, for nye permitteringer. Mange opplever at veien  tilbake til jobben de er permittert fra, blir lengre. Noen frykter  for livsverket sitt. 

Vi risikerer nå en ny bølge av permitteringer. Vi risikerer at bedrifter kan gå over ende, f.eks. innenfor reiseliv og uteliv. Da ville det jo være naturlig å ha hjelpen klar. Samtidig som de nødvendige smitteverntiltakene kom, burde regjeringen også ha de nødvendige økonomiske og sosiale tiltakene på plass, f.eks. å øke dagpengene noe, nå som over 20 000 mennesker har vært permittert helt siden pandemien begynte, og vi får enda flere i de delene av landet der butikker må stenge, eller når vi får nasjonal skjenkestopp. Vi burde ha fått en bedre ordning for lønnsstøtte, slik at ikke permittering er eneste alternativ på mange arbeidsplasser. Det burde vært en bedre støtteordning for restauranter og små hoteller som allerede har fylt varelagrene for påsken og nå går på en kjempesmell.

Men det eneste regjeringen hadde å komme med, var disse pengene til kommunene som det er veldig uklart i hvor stor grad vil hjelpe, og som dessuten først kommer senere. En skulle jo tro, etter et år med pandemi, at regjeringen hadde gjort det slik at hver gang man må stenge ned, kommer det også nødvendige økonomiske og sosiale tiltak. Hvordan er det mulig at regjeringen igjen og igjen går til nedstenging uten å ha klart tiltak for folk som mister jobben og de bedriftene som blir rammet?

",Audun Lysbakken,Sosialistisk Venstreparti,2021-03-24,2021-03-24
2156,2020-2021," Oppbygging av beredskap kommer  til å bli en sentral problemstilling, både under og i etterkant  av denne pandemien. Den har satt søkelys på vår egen beredskap og  manglene ved beredskapen, og vi har litt tidligere nå hørt en meningsutveksling  om akkurat det som går på intensivberedskap, som mange av oss vil  mene det har vært veldig store problemer knyttet til. 

Men vi har også manglet mye smittevernutstyr, og når det gjelder smittevernutstyr, er det heldigvis mange private bedrifter i Norge som har kastet seg rundt og startet produksjon av smittevernfrakker, av munnbind, av ansiktsvisir, for å nevne noe. Det er altså private bedrifter som har hjulpet oss i en vanskelig tid, men nå har det blitt full stans. Nå virker det ikke som om norske myndigheter har bruk for dem noe mer, og det er jo meningsløst hvis ikke regjeringen vil bygge videre på disse initiativene. De kunne faktisk ha dannet grunnmuren i det å bygge en bedre nasjonal beredskap for smittevernutstyr.

Som lederen i RKGrafisk, de som produserer ansiktsvisir, sier det: Næringslivet stiller opp i en krisesituasjon, men når krisen er over, har en ikke bruk for oss. Det er vanskelig å forstå.

I fjor vår var statsministeren sjøl til stede og klippet snora da munnbindprodusenten Innovern i Sykkylven ble åpnet. Styreleder Leif Jarle Aure sier at han mener Norge må definere industri som produserer smittevernindustri, som beredskapsindustri og legge forholdene til rette. «Dersom vi ikke har en norsk beredskap vil vi også i framtida være avhengig av import, særlig fra Kina», sier han.

Hvorfor vil ikke regjeringen ta i bruk de private initiativene som nå har bygd opp virksomhet, og som har gjort en positiv innsats under pandemien? Hvorfor vil en ikke bruke dem for også å bygge opp og bygge ut en nasjonal beredskap for smittevernutstyr?

",Marit Arnstad,Senterpartiet,2021-03-24,2021-03-24
2157,2020-2021," Saken om Torger Sætre, som  har vært omtalt i Sunnmørsposten og på TV 2, har opprørt mange.  Dette er en ung mann på 28 år, i sin beste alder. Han lider av en  øyesykdom som har gjort ham blind på høyre øye, og han ser dårligere  og dårligere med det venstre. Uten behandling blir Torger blind.  Behandlingen finnes, men ifølge norsk helsevesen er det for dyrt.  Hadde Torger bodd i Danmark, derimot, hadde han fått hjelp. Der  har de råd. Det er rett og slett skammelig. Cirka 4 mill. kr koster  det å redde synet til Torger og gi ham muligheten til å leve et  normalt liv, jobbe og stå på. Selv sier han: 

Torgers bror Joar har samme sykdom, og han vil trenge behandling på begge øynene, som koster 8 mill. kr. Øyeavdelingen på Oslo universitetssykehus står klar til å behandle og venter bare på grønt lys. Ragnheidur Bragadottir, som jobber der, sier: 

Norge brukte tre år på å si nei til behandlingen. Tiden renner ut for Torger. Siste håp er innsamlingsaksjonen på Spleis, som nå har samlet inn over 3,5 mill. kr. Da kan han reise til Europa og få denne hjelpen. 

Samtidig ser vi at Norge bruker penger på mye annet – bistand på nesten 40 mrd. kr, og vi har nå en kulturordning der man deler ut tidenes overskudd til festivalarrangører som ikke har gjennomført en eneste festival. 

Er statsministeren enig i at det er direkte smålig og uakseptabelt at helsevesenet i Norge heller lar folk bli blinde enn å gi behandling, fordi det er for dyrt?

",Sylvi Listhaug,Fremskrittspartiet,2021-03-24,2021-03-24
2158,2020-2021," I går ble det vedtatt nasjonale  tiltak for nedstenging i Norge. Gjenåpningen, som skulle annonseres  i slutten av mars, er utsatt til april, og det er forståelig. R-tallet  er for høyt, det kommer lokale utbrudd, og vi har ennå et stykke  å gå for å bekjempe smitten. 

Situasjonen er svært alvorlig for mange mennesker, for næringsliv, for bedrifter som går over ende, og ikke minst for dem som blir permittert, som mister jobben, og for dem som nok en uke og nok en måned må sitte inne, med de psykiske konsekvensene av det. Mange er slitne nå. Derfor må vi skjerpe innsatsen for å få kontroll med smitten, og det er naturlig å stille statsministeren spørsmål rundt det. Fire hovedgrupper med spørsmål trenger vi å få klarhet i. Det er knyttet til vaksiner, kontroll ved grensen, test- og analysekapasiteten vår og intensivkapasiteten i sykehusene. 

Importsmitten først: Lenge har regjeringen sagt at vi er strengest i Europa, og spørsmål fra opposisjonen om obligatorisk testing og kontroll er nærmest avvist som relevante. Så får vi historier fra Gardermoen – hovedflyplassen – der folk kommer hjem. Mange tester seg ikke, og mange tar en hurtigtest og drar videre før de får resultatet. Vi har historien om personen som kom til Vestby kommune med Brasil-viruset påvist, men ikke ble holdt igjen på flyplassen. Vi hørte Amalie Aune si til TV 2 at da hun landet, var det bare fem som tok test, alle andre dro gjennom taxfree og ut i samfunnet. NRK avdekket at i første uke i mars var det fire av ti som ikke tok test, og mange av dem som tok test og skulle ta test nr. 2, gjorde det ikke. 

Spørsmålet til statsministeren er: Har vi kontroll? Er hun tilfreds med måten testen ved grensen gjennomføres på?

",Jonas Gahr Støre,Arbeiderpartiet,2021-03-24,2021-03-24
2159,2020-2021,"Representanter fra regjeringspartiene etterspør målbare resultater for politiske tiltak for å snu befolkningsnedgangen i nord. Men statistikken fra SSB viser målbare resultater av regjeringas politikk. Oslo og spesielt Viken har stor vekst. Nord-Norge har stor nedgang. Utviklinga viser at regjeringa ikke satser på hele landet, men fører en politikk som tømmer Nord-Norge for folk. Regjeringas satsinger sentraliserer landet og fører til store vansker for unge som skal kjøpe egen bolig i sentrale strøk.
Ser statsråden at politikken virker?",Siv Mossleth,Senterpartiet,2021-03-18,2021-03-24
2160,2020-2021,"I svar fra finansministeren på skriftlig spørsmål 16. februar i år kommer det frem at kostnadene til konsulentbruk i staten i 2020 anslås til ca. 12 mrd. kroner. Konsulentbruk i statlige foretak og selskaper kommer i tillegg. 
Ser statsråden det som et mål å redusere konsulentbruken, og hvilken strategi har regjeringen for å redusere konsulentbruken?",Sigbjørn Gjelsvik,Senterpartiet,2021-03-18,2021-03-24
2161,2020-2021,"I anskaffelsen av nytt forskningsskip til Havforskningsinstituttet har regjeringen valgt å lyse ut anskaffelsen uten å stille miljøkrav gjennom å vekte miljøvennlig teknologi. Dette står i motsetning til de grønne ambisjonene regjeringen uttrykker å ha for statlige anskaffelser i den maritime stortingsmeldingen, som nå er til behandling. 
Hvorfor er det ikke stilt miljøkrav ved anskaffelsen, og mener statsråden det har hatt betydning for muligheten til å bygge skipet ved et norsk verft?",Ruth Grung,Arbeiderpartiet,2021-03-18,2021-03-24
2162,2020-2021,"Saken om Bergen Engines har avdekket alvorlige utfordringer i Forsvarets forhold til privat næringsliv og hvilke konsekvenser utenlandske aktører kan ha for rikets sikkerhet.
Hva har regjeringa gjort i denne perioden for å sikre Norge mot russisk og annen utenlandsk næringsaktivitet som kan true rikets sikkerhet, og hvilke grep tar Forsvaret nå for å ta lærdom av Bergen Engines-saken, blant annet når det kommer til anskaffelsesregimer og såkalt strategisk samarbeid?",Bjørnar Moxnes,Rødt,2021-03-18,2021-03-24
2163,2020-2021,"Nordnorsk Kunstmuseum (NNKM) er det viktigste museet i nord, med et stort potensial. Det siste året har vært et kaotisk år som kulminerte i en rettssak mellom den oppsagte direktøren og styret. Flere styremedlemmer og administrativt ansatte har nå trukket seg. All den negative oppmerksomheten rundt NNKM bekymrer meg, for den største taperen er museet selv. Kulturministeren har ansvar for å oppnevne halve styret og styreleder og tildeler statsstøtte til NNKM. 
Vil han nå ta ansvar for å rydde opp, slik at NNKM kan utvikle seg videre?",Cecilie Myrseth,Arbeiderpartiet,2021-03-18,2021-03-24
2164,2020-2021,"Hvordan vil statsråden sikre at prosjektet ""Frivillige organisasjoner som akutthjelpere"" får implementert akutthjelperapplikasjonen, slik at tusenvis av frivillige kan bidra til å redde liv?",Tuva Moflag,Arbeiderpartiet,2021-03-18,2021-03-24
2165,2020-2021,"I 2016 vedtok et enstemmig storting å utrede fosterforeldres pensjonsvilkår med siktemål om at fosterforeldre ikke skal tape på å være frikjøpt, jf. vedtak 748. I 2018 fikk vi en NOU om fosterhjem, lite har skjedd siden da. Fortsatt er det slik at kommunale fosterhjem som grunnet barnets behov må være frikjøpt, ikke er ivaretatt med en pensjonsordning, mens statlige fosterhjem er bedre ivaretatt gjennom egen pensjonslov. 
Hva konkret gjør statsråden for å sikre bedre pensjonsvilkår for kommunale fosterhjem, men også bedre rammevilkår for fosterhjem generelt?",Åslaug Sem-Jacobsen,Senterpartiet,2021-03-18,2021-03-24
2166,2020-2021,"Statsforvalteren i Oslo og Viken sendte kommunene forventningsbrev 28. januar i år. Der heter det: ""Det pågår et arbeid med å samle ny kunnskap om naturen, basert på Artsdatabankens type- og beskrivelsessystem Natur i Norge (NiN). All naturtypekartlegging fremover skal skje etter denne instruksen. Kommunene må bruke Miljødirektoratets instruks når de selv iverksetter og stiller krav om naturtype-kartlegging.""
Kan statsråden beskrive forskjellen mellom Artdatabankens instruks (kartleggingsveileder) og Miljødirektoratets instruks?",Per Olaf Lundteigen,Senterpartiet,2021-03-18,2021-03-24
2167,2020-2021,"Det er planar om utbygging av eit stort industriområde rundt Kvernaland på Jæren, med store datasenter. Planane vil føra til nedbygging av god matjord og viktige naturområde. Bygda vil verta sterkt påverka under byggefasen, men også etter ferdigstilling. Me skal leva av mat for all framtid, og det er kortsiktig å bygga ned dyrebar matjord for kortsiktig profitt for nokre få.
Meiner statsråden at planane om utbygginga på Kvernaland er i tråd med målet om å verna matjord for framtida?",Eirik Faret Sakariassen,Sosialistisk Venstreparti,2021-03-18,2021-03-24
2168,2020-2021,"Bane NOR utsetter ny stasjon på Gulskogen i Drammen på ubestemt tid. Dobbeltspor/ny stasjon er en helhetlig plan framlagt av Bane NOR, vedtatt av kommunen, som del av ny Vestfoldbane. Bane NOR har helt til nå forutsatt at hele planen gjennomføres samtidig. Bane NOR bryter nå denne lovnaden og vil overføre ny stasjon til prosjektet Gulskogen–Hokksund, som ingen vet når kommer.
Er statsråden enig i at omforente planer mellom stat og kommune må overholdes, og vil han sørge for at løftet om bygging av Gulskogen stasjon holdes som forutsatt?",Lise Christoffersen,Arbeiderpartiet,2021-03-17,2021-03-24
2169,2020-2021,"Den helhetlige planen for Oslofjorden har stadig blitt utsatt i forhold til det som er blitt lovet, både av sittende og tidligere statsråd. Det har straks gått tre år siden regjeringa fikk en enstemmig bestilling fra Stortinget. Helt nylig har også Havforskningsinstituttet kommet med en rapport om fjordens dårlige forfatning og forslag til grep for økosystemene.
Kan statsråden nå love at planen kommer før sommeren, slik at vi kan se nye politiske grep for en sunnere fjord og tiltak som bedrer forholdene for friluftslivet?",Arne Nævra,Sosialistisk Venstreparti,2021-03-16,2021-03-24
2170,2020-2021," I romjulen kunne vi lese  i Dagens Næringsliv at PST mener utdanningssektoren er fullstendig  blåøyd og veldig, veldig naiv. Den 4. februar i VG kunne vi lese  samme budskap, at PST mente at de fortsatt er naive i sine holdninger  og handlinger mot utenlandsk etterretning.

I PSTs årlige trusselvurderinger vurderer de etterretningsvirksomhet og spionasje fra land som Kina og Russland som en av våre største trusler, og de peker også på akademia. Statsråden har selv fått vedtatt en stortingsmelding om studentmobilitet, hvor regjeringen har lagt opp til økt samarbeid med Kina og Russland, land Norge ikke har et sikkerhetspolitisk samarbeid med. 

Fremskrittspartiet mener vi må være mer oppmerksomme på denne problemstillingen. Derfor tok vi initiativ til et møte mellom komiteen og PST og foreslo at det skal bli et tettere og mer formalisert samarbeid mellom akademia og PST framover. Jeg er overrasket over at kun Fremskrittspartiet stemte for dette. Jeg er overrasket over at Fremskrittspartiet sto helt alene i merknader, og at ingen andre partier omtalte denne bekymringen i Stortinget.

Desto mer overrasket ble jeg over at stortingsrepresentant Hårek Elvenes fra regjeringspartiet Høyre kun fire timer etter at han hadde brukt pekefingeren til å trykke på voteringsknappen og gi sin tilslutning til økt kunnskaps- og forskningssamarbeid med Kina og Russland, var ute i VG og brukte pekefingeren til å advare mot nettopp økt kunnskaps- og forskningssamarbeid med Russland og Kina. 

Dette gjorde meg forvirret og usikker på hvilken bruk av pekefingeren til representanten Elvenes det er som best beskriver hva som er regjeringens politikk. Derfor må jeg be om en klargjøring: Er det å øke kunnskaps- og forskningssamarbeidet med bl.a. Russland og Kina som er regjeringens politikk, eller er det det ikke?

",Roy Steffensen,Fremskrittspartiet,2021-03-10,2021-03-10
2171,2020-2021," Mitt spørsmål går til statsråden  for høyere utdanning og forskning. 

Jeg hørte statsråd Sanner si at desentralisert utdanning er regjeringens politikk. Ja – regjeringspartiet Høyre glemte i hvert fall desentralisert utdanning i førsteutkastet til nytt partiprogram, selv om statsråden for høyere utdanning og distriktsministeren selv ledet programarbeidet. Det sier, mener jeg, en del om regjeringspartiets fokus at dette ikke engang var på blokka da de staket ut kursen for de neste to årene. 

Men så løftet to regjeringsoppnevnte utvalg på rad fram nettopp desentralisert utdanning som et vesentlig tiltak for sterkere regioner og mot økende forskjeller mellom by og land, og i januar meddelte regjeringen at det skal utarbeides en strategi for desentralisert og fleksibel utdanning. Det synes likevel ikke som om denne strategien kommer til behandling i Stortinget. 

I går fikk jeg med meg at Høyre lanserte sitt andreutkast til program. Nå er det tatt inn noe om desentralisert utdanning, og i et helt nytt kulepunkt under overskriften «Høyere utdanning» lover partiet å følge opp strategien for fleksibel og desentralisert utdanning. Dette synes likevel spinkelt i møte med de massive utfordringene som nå står foran oss. Nylig omtalte Karl Eirik Schjøtt-Pedersen endringene i Distrikts-Norge som dramatiske, som den største forandringen Norge har stått overfor siden krigen. Lederen av demografiutvalget, Victor Norman, var overrasket over hvor dårlig det sto til, og mente Norge var bakpå i håndteringen. 

Det Norge trenger, er ikke en samling eksempler, men en ny politikk for utdanning der folk bor. Hvorfor har ikke regjeringen en mer forpliktende oppfølging av denne store samfunnsutfordringen enn en strategi som de ikke engang helt sikkert vil legge fram for Stortinget?

",Nina Sandberg,Arbeiderpartiet,2021-03-10,2021-03-10
2172,2020-2021," I et tidligere oppfølgingsspørsmål  var jeg inne på at vi nå er ett år inne i pandemien i Norge. 

Til NRK i dag sier Kamilla Thoresen: 

Den 11. januar sa alenemor Helene Holmsen Brenna til Dagens Næringsliv: 

Hun har vært permittert siden mars og får ikke økonomien til å gå rundt, har søkt på mange jobber, får ikke jobb og er bekymret for framtiden sin. 

Vi vet at veldig mange av dem som nå går arbeidsløse, som har vært permittert lenge eller har mistet jobben, sliter med å få det til å gå rundt. Det er ikke nok å leve på de pengene som man får fra Nav når man går på dagpenger. SIFO slo i oktober fast at koronakrisen har påført mange økte økonomiske utfordringer som det kommer til å ta lang tid å rette opp i – kanskje aldri – og det vil innebære økt ulikhet på sikt. Vi vet at det er folk med lav lønn og lav utdanning som i større grad har blitt permittert og oppsagt under koronakrisen, og at det vil få langsiktige konsekvenser for lavtlønte i Norge. Det er klart større risiko for tap av arbeid for arbeidstakere med lav inntekt, lav utdanning, lavinntektsfamiliebakgrunn og minoritetsbakgrunn. 

Så mitt spørsmål til Jan Tore Sanner er: Hvorfor kan vi ikke nå bli enige om at vi øker dagpengesatsen, at vi øker sånn at det blir 80 pst. opp til 4G, som er et enkelt grep vi kan ta i dag for å trygge økonomien til de folkene som er permittert, som har mistet jobben? Det har aldri vært meningen at man skal gå på dagpenger i så lang tid. Det er ikke nok penger, og vi kan ikke akseptere i Norge at folk må slutte å spise eller skru av strømmen for å få det til å gå rundt. 

",Kari Elisabeth Kaski,Sosialistisk Venstreparti,2021-03-10,2021-03-10
2173,2020-2021," Folk i nord har blitt  oversett, overprøvd og overkjørt av denne regjeringen i sju år nå.  Den nordnorske landsdelen har opplevd en voldsom sentralisering  av offentlige tjenester, en ser det på område etter område. Når  SSB nå kommer med sine nye tall, ser vi at den nordnorske landsdelen  tømmes for folk, og det er ikke bare bygdene og de små stedene,  men det er også store byer, sånn som Tromsø, som har befolkningsnedgang.  Hvis vi tar årene 2019 og 2020, var befolkningsnedgangen i den nordligste  landsdelen på 7 746. Det var 7 746 flere mennesker som flyttet ut  av den nordligste landsdelen, enn som flyttet inn, ifølge SSB –  altså en massiv sentralisering. 

I perspektivmeldingen til regjeringen finner vi ikke ett ord om den nordligste landsdelen. Det er ikke noen analyse av hva slags betydning det har for Norge at en landsdel tømmes for folk, at man opplever en sånn kraftfull sentralisering. Dette har man ikke tatt seg tid til å vurdere i et 20-, 30-, 40-årsperspektiv: Hvis man fortsetter denne utviklingen, hva betyr det for norsk økonomi? Hva betyr det for landet vårt hvis den sentraliseringen vi nå har, fortsetter? 

Da er min utfordring til finansministeren: Når en finansminister skal legge fram en perspektivmelding som skal handle om hvilket Norge vi skal ha framover, hvilke utfordringer vi har med tanke på økonomien, demografien, klima, internasjonal forflytning – enormt med temaer – hvorfor mener finansministeren det ikke er relevant å ta opp den enorme sentraliseringen vi nå ser? Vil finansministeren her komme med noen nye grep for å snu den utviklingen som vi ser spesielt i den nordligste landsdelen? 

",Trygve Slagsvold Vedum,Senterpartiet,2021-03-10,2021-03-10
2174,2020-2021," Det var bra finansministeren  ble stående.

Dommedagsprofetiene står i kø i regjeringens perspektivmelding, som nylig ble framlagt. Under framleggelsen sa statsministeren at det som spiser opp handlingsrommet, er at folk lever lenger – litt av en melding for pensjonistene å få. 

Fremskrittspartiet er grunnleggende uenig: Det er helt fantastisk! Mange eldre er sprekere enn noen gang, bidrar i frivillig arbeid og står på for å hjelpe barn og barnebarn. De skal ikke ha dårlig samvittighet. De skal være stolt over det velferdssamfunnet de har bidratt til å bygge opp.

Hvorfor ble velferdssamfunnet bygd opp? Hva var kjernen? Det var utdanning, helsetjenester, hjelp til eldre og syke som trengte det, og pensjon var utgangspunktet for opprettelsen av folketrygden i 1967. 

Når man leser regjeringens perspektivmelding, er verden snudd fullstendig på hodet. Det som var utgangspunktet for at man lagde en velferdsmodell, blir definert som problemet, mens man bruker masse penger på mye som ikke er kjernevirksomhet. Utgifter til dette diskuteres ikke som et problem, enten det er snakk om bistand, innvandring eller integrering, som i denne meldingen er sporadisk nevnt. I 2017, da Fremskrittspartiet var med på å legge den fram, ble temaet viet et eget kapittel. Symboltiltak på klimaområdet er uten dokumentert effekt på globale utslipp.

Hvorfor bruker regjeringen energien i perspektivmeldingen på å gi eldre og pensjonister dårlig samvittighet, når de burde fått honnør og respekt for å ha skapt den enorme rikdommen og velferden landet vårt har? Hvorfor gjøres grunnlaget for velferdsmodellen vår, som pensjon, helsetjenester og eldreomsorg, til Norges problem, istedenfor å gå løs på å kutte i oppgaver som ikke er velferdssamfunnets kjernevirksomhet, som f.eks. bistand, innvandring og symbolske klimatiltak?

",Sylvi Listhaug,Fremskrittspartiet,2021-03-10,2021-03-10
2175,2020-2021," Jeg var fristet til å stille spørsmålet  til nestlederen i Høyres programkomité, men siden vi i Stortinget  forholder oss til de konstitusjonelle ansvarsområdene, går spørsmålet  mitt til finansministeren her i dag. 

Året vi har lagt bak oss, har satt rekord i mye – rekordhøy ledighet, rekordlav styringsrente, rekordmange krisepakker til behandling i Stortinget på kort tid, mange har opplevd et rekorddårlig år. Men øverst ved bordet vet vi at det sitter flere som også har slått rekord på rekord: Børsen har innhentet seg rekordraskt, det har blitt satt rekord i netto bankinnskudd, og DNB meldte om at november hadde den høyeste nettotegningen i aksjefond fra norske personkunder noen gang. Tall fra nasjonalregnskapet viser at nordmenn i snitt har gått 24 000 kr i pluss. Med andre ord: Pandemiregnskapet er positivt for mange, og de som hadde mest fra før, har fått mer, mens de som hadde minst fra før, har fått mindre. 

Så kan det se ut som om Høyre lever i den villfarelse at det er nød blant kapitalistene i Norge under krisen, for Høyres programkomité vil nemlig gi full aksjerabatt i formuesskatten, selv etter å ha senket skatten på aksjeformuer to ganger i løpet av pandemiåret. Aksjeformuene til virkelighetens Adam, Jeppe og Henrik, som vi kjenner fra TV-serien Exit, skal altså ikke telles med når skatteregningen gjøres opp. 

Mitt spørsmål til statsråden er: Hvorfor mener han at aksjeformuene til de virkelige personene som utgjør Exit-karakterene Adam, Jeppe og Henrik, ikke skal beskattes?

",Eigil Knutsen,Arbeiderpartiet,2021-03-10,2021-03-10
2176,2020-2021,"Eg viser til svaret på det skriftlege spørsmålet mitt nr. 1277 om eigedomsskatt for historiske hotell, som eg meiner er utydeleg. 
Vil statsråden ta initiativ til å gjera unntaka meir kjende, slik at fleire historiske hotell kan få sleppa å betale eigedomsskatt?",Helge André Njåstad,Fremskrittspartiet,2021-03-09,2021-04-14
2177,2020-2021,"Jeg viser til at sentralbankene har gått sammen om et prosjekt kalt ""greening the financial system"", hvor målet er nettopp tiltak som skal gjøre penge- og finanssektoren til drivkrefter for et grønt skifte.
Er statsråden enig med SV i at sentralbanken bør få klima som en del av sitt mandat for å nå målet om et rettferdig grønt skifte?",Kari Elisabeth Kaski,Sosialistisk Venstreparti,2021-03-04,2021-03-24
2178,2020-2021,"Havforskningsinstituttets nye forskningsfartøy skal bygges med koronapenger i Nederland – med gammel dieselteknologi. Batteripakken som var planlagt for hybrid drift, måtte droppes. Det ble for dyrt. Bevilgningen på 110 mill. kroner til forskningsskip strakk ikke til. Stortingets intensjon var å støtte verftene og overgang til lavere utslipp fra norsk skipsfart, men det motsatte skjedde. Skipet bygges i utlandet og med vanlig dieselmotor.
Hva har statsråden gjort for at skipet skulle bygges i Norge med lave utslipp?",Lars Haltbrekken,Sosialistisk Venstreparti,2021-03-04,2021-03-10
2179,2020-2021,"Skal vi få et rettferdig grønt skifte, trenger vi å satse på grønne fagfolk. Det vil være et stort behov for fagfolk innenfor blant annet maritim sektor og sirkulær økonomi i varehandelen, i tillegg til at fagskoleplasser gir muligheten for å videreutdanne arbeidstakere i sektorer med stort omstillingsbehov. Det trengs en kraftig opptrapping i grønne fagskoleplasser.
Vil regjeringen gjennomføre den opptrappingen?",Mona Fagerås,Sosialistisk Venstreparti,2021-03-04,2021-03-10
2180,2020-2021,"Det siste året har det vært behandlet mange tiltakspakker for å hjelpe norsk næringsliv gjennom koronapandemien. I forbindelse med behandlingen av Prop. 127 S (2019–2020) ble det som en del av tiltakspakken for verftsindustrien gitt fullmakt til å anskaffe et kystgående forskningsfartøy innenfor en ramme på 110 mill. kroner. Nå er det bestemt at dette skipet skal bygges i Nederland. 
Hvordan hjelper dette norsk verftsindustri i en krevende tid?",Morten Ørsal Johansen,Fremskrittspartiet,2021-03-04,2021-03-10
2181,2020-2021,"Innføringen av tapsgrenser hos Norsk Rikstoto har skapt utfordringer for mange spillere og er forventet å redusere spillselskapet og norsk hestesports inntekter med betydelige beløp.
Hvor mye tror statsråden at Norsk Rikstotos omsetning vil gå ned, tror hun at kanaliseringsgraden til utenlandske spillselskap vil gå opp som følge av innføringen, og er hun uenig med Det Norske Travselskaps styreleder i at det ikke er en sammenheng mellom innføring av tapsgrenser og fjerning av totalisatoravgift som av mange opplevde som et koronakrisetiltak?",Himanshu Gulati,Fremskrittspartiet,2021-03-04,2021-03-10
2182,2020-2021,"Som en del av jernbanereformen ble Bane NOR opprettet. Ifølge Riksrevisjonen mangler selskapet kostnadskontroll, noe som skaper utfordringer for gjennomføringen av jernbaneprosjekter i NTP. Ifølge lekkasjene fra neste NTP så velger regjeringen å overføre fellesprosjektet E16/Ringeriksbanen til Nye Veier.
Er det slik at når regjeringen har mislykkes med sin jernbanereform, så velger de ikke å rydde opp i rotet reformen har skapt, men de velger å flytte prosjekter fra Bane NOR til Nye Veier?",Bengt Fasteraune,Senterpartiet,2021-03-04,2021-03-10
2183,2020-2021,"Stortinget bevilget i juni midler til et nytt forskningsskip for Havforskningsinstituttet som del av krisetiltak for norsk maritim næring. Ifølge Maritimt Magasin 26. februar skal forskningsskipet bygges ved Holland Shipyards Group i Nederland. I anbudet har pris blitt vektet høyere enn kvalitet. I tillegg skal skipet bygges på gammel framdriftsteknologi.
Hva er bakgrunnen for at regjeringen ikke har sørget for at kvalitet vektes høyere, og stilt krav om moderne framdriftsteknologi for å legge til rette for at skipet bygges i Norge?",Sigbjørn Gjelsvik,Senterpartiet,2021-03-04,2021-03-10
2184,2020-2021,"Sluttrapporten ""Hendelsesanalyse. Intern smitte covid-19"" for Sykehuset Telemark er offentliggjort, en rapport som er knusende når det gjelder sykehusets rutiner. Kommunikasjonen mellom sykehuset og kommunene, og ikke minst kommunikasjonen med pårørende, slaktes. Rutinene, eller mangelen på sådan, og håndteringen førte til at 25 ansatte og 17 pasienter ble smittet, og 5 av pasientene døde. Dette må få konsekvenser, slik at det ikke skjer igjen.
Hva mener statsråden må gjøres for å sikrer at sykehuset fortsatt har tillit i befolkningen?",Bård Hoksrud,Fremskrittspartiet,2021-03-04,2021-03-10
2185,2020-2021,"Historisk har staten vært avgjørende for industrialisering, sysselsetting og velferd. Skal vi klare å få til det rettferdige grønne skiftet, kan og må vi bruke statlige selskaper. Det bør alle vite etter eventyret Statoil, nå Equinor. Et forslag er å bygge opp statlig legemiddelindustri, StatMed. Det vil gjøre Norge mindre avhengig av import av vaksiner og medisiner. 
Vil statsråden bygge opp en større legemiddelindustri i Norge, som ikke bare handler om helse, men også om fremtidige grønne arbeidsplasser?",Nicholas Wilkinson,Sosialistisk Venstreparti,2021-03-04,2021-03-10
2186,2020-2021,"Regjeringa har lova ei storsatsing på utbygging av breiband i distrikta. 300 000 husstandar manglar høgfartsbreiband.
Kva tidsplan har regjeringa for arbeidet med å gje desse 300 000 husstandane høgfartsbreiband?",Liv Signe Navarsete,Senterpartiet,2021-03-04,2021-03-10
2187,2020-2021,"Nylig meldte NRK at Norsk Hydro vurderer å legge ned aluminiumsfabrikkene i Holmestrand og på Karmøy, som har 650 ansatte. Dette er viktige hjørnesteinsbedrifter i sine samfunn, men vel så viktige arbeidsplasser for et Norge som står foran et grønt skifte. Staten, ved Nærings- og fiskeridepartementet, eier om lag 34 pst. av Norsk Hydro ASA.
Vil statsråden bruke sin eiermakt gjennom departementet til å bevare disse arbeidsplassene fremfor å akseptere at de legges ned, for å sikre et rettferdig grønt skifte?",Eirik Faret Sakariassen,Sosialistisk Venstreparti,2021-03-04,2021-03-10
2188,2020-2021,"I Bremanger kommune i Vestland fylke er eldreomsorg på dagsordenen. 1. mars hadde innbyggarane ei koronatilpassa markering mot kommunen, som etter deiras syn svekker tilbodet på eit omsorgssenter i Davik i kommunen. For Framstegspartiet er eldreomsorg viktig og me er kritisk til at kommunar kutter i viktige tilbod til våre eldre.
Kva synes statsråden om det som skjer med eldreomsorga i Bremanger kommune?",Helge André Njåstad,Fremskrittspartiet,2021-03-03,2021-03-10
2189,2020-2021,"En NGU-rapport bestilt av Statens vegvesen viser til konkrete svakhetssoner med meget dårlig fjell i havbunnen mellom Tautra og Otrøya. 
Kan statsråden garantere at de rapporter som Statens vegvesen har fått utarbeidet for tunneltraseen i prosjektet Møreaksen, dokumenterer at det er forsvarlig å bygge en tunnel med mer enn 300 meters dybde og 16 km lengde i dette aktive jordskjelvområdet der NGU presiserer at det må planlegges for å tåle jordskjelv på minst 5,0 på Richters skala?",Arne Nævra,Sosialistisk Venstreparti,2021-02-24,2021-03-10
2190,2020-2021," Mitt spørsmål går  til utanriksministeren. Befolkningsutviklinga i Nord-Norge er alarmerande.  Ifølgje ferske tal frå SSB er Troms, Finnmark og Nordland dei fylka  som har hatt størst befolkningsnedgang, og aller verst er det i  det høge nord.

«Kommunane som har utgjort dagens Troms og Finnmark har ikkje hatt ein større samla nedgang sidan 1997», skriv SSB. Det kom ut 23. februar i år. Dette skjer samtidig som regjeringa i både Sundvolden-plattforma og Granavolden-plattforma slår fast at nordområda er Noregs viktigaste utanrikspolitiske og strategiske ansvarsområde.

I nordområdemeldinga vi har til behandling i Stortinget no, skriv regjeringa:

Likevel skjer det altså ein kraftig befolkningsnedgang som ikkje har vore større sidan 1997, og som beviseleg har akselerert under denne regjeringa. I dette perspektivet er det nedslåande å lese nordområdemeldinga, for ho beskriv utfordringane i Nord-Noreg i detalj, ope og ærleg, men så er ho nærmast ribba for verkemiddel for korleis ein skal kunne betre livsgrunnlaget til folk i nord. Dette vert påpeikt ikkje berre av SV; det er sjølve gjennomgangstonen i alle svara frå høyringsinstansane til regjeringa. Her er det mykje beskriving og lite handling.

Mitt spørsmål til utanriksministeren er rett og slett: Viss det er av «nasjonal, sikkerhetspolitisk betydning at det bor folk i nord», kvifor sørgjer da regjeringa for den største befolkningsnedgangen sidan førre tusenår?

",Torgeir Knag Fylkesnes,Sosialistisk Venstreparti,2021-02-24,2021-02-24
2191,2020-2021," Spørsmålet går til utenriksministeren.

Forrige onsdag var statsministeren her i spørretimen og forsikret Senterpartiets representanter om at regjeringen kan håndtere utfordringer med utenlandsk oppkjøp av viktig norsk infrastruktur eller strategiske interesser med hjemmel i sikkerhetsloven. Det gjelder alt fra landområder til naturressurser, strategisk infrastruktur og eierandeler i norske selskaper. Bakgrunnen for at vi stilte det spørsmålet til statsministeren sist uke, var at det var to uker siden PST la fram en ny trusselvurdering for 2021, der nettopp advarselen kommer mot spesielt kinesisk og russisk oppkjøp av viktige, strategiske norske bedrifter, naturressurser, eiendommer og selskaper. 

Det tok ikke så veldig lang tid før den problemstillingen ble aktualisert, for det ble nylig kjent at Rolls-Royce nå har inngått en avtale med det russiske selskapet TMH International om å selge en motorfabrikk i Bergen som bl.a. leverer skipsmotorer til Sjøforsvaret. Blant annet får de nye kystvaktskipene motorene sine fra Bergen Engines, og et av skipene har allerede fått en slik motor installert. Med det oppkjøpet som det nå ligger an til, får ikke bare de russiske interessene kontroll over fabrikken og teknologien der, men de får også ansvar for vedlikehold og oppfølging av norske kystvaktskip. Næringsdepartementet har bare vist til at dette er en kommersiell avtale mellom to kommersielle aktører som de ikke vil legge seg opp i, og UD har bare vist til at Bergen Engines fortsatt kommer til å være underlagt eksportkontroll. 

Da lurer jeg på: Mener utenriksministeren at sikkerhetsloven er dekkende når et salg som dette lar seg gjennomføre? 

",Emilie Mehl,Senterpartiet,2021-02-24,2021-02-24
2192,2020-2021," Mitt spørsmål går til statsråd  Ropstad.

Det er nesten et helt år siden trossamfunnsloven ble vedtatt i Stortinget. I denne loven forhandlet Fremskrittspartiet inn gjennomslag hos flertallet for at trossamfunn som mottar penger eller bidrag fra land som ikke selv respekterer religionsfriheten, skal miste offentlige tilskudd i Norge.

Lovteksten ble vedtatt direkte i Stortinget etter forhandlingene, men selv om det har gått et år etter at dette skjedde, har regjeringen enda ikke iverksatt denne delen av loven. I mellomtiden har bl.a. Dagbladet i en serie saker avslørt hvordan både norske og svenske menigheter har hatt koblinger med svært bekymringsfulle aktører – med tvilsomme hensikter, om jeg tør si – fra autoritære land som ikke selv respekterer trosfriheten.

Mitt spørsmål til statsråden er: Hvorfor har dette tatt så lang tid, og hvor lang tid trenger regjeringen for å implementere loven som Stortinget vedtok nesten et år tilbake?

",Himanshu Gulati,Fremskrittspartiet,2021-02-24,2021-02-24
2193,2020-2021," Mitt spørsmål går  til barne- og familieministeren.

Det er uten tvil ungene og de mest sårbare blant ungene som betaler den største prisen for koronapandemien og nedstengninger. Et fra før overfylt barnevern uten nok folk er et eksempel på hvor ille det nå er fatt. Barn og unge som trenger spesiell innsats for å få sine behov ivaretatt, og deres foreldre, har gjennom de ulike nedstengningene opplevd at avlastningstilbud og nødvendig oppfølging har blitt tatt fra dem helt eller er blitt drastisk redusert på grunn av smittevernhensyn. Mange foreldre rundt omkring og ungene deres er veldig slitne nå.

I vår forsikret barneministeren om at regjeringen sørget for at alle kommuner både skulle være i stand til, og også bli fulgt opp på, å opprettholde avlastningstilbud og hjelpetilbud og å finne andre og likeverdige løsninger der smittevernhensyn ga behov for endringer. De skulle altså få behovene sine ivaretatt. Det har ikke skjedd. Både foreldregruppa Løvemammaene og en undersøkelse fra Handikappede Barns Foreldreforening viser et grovt sprik mellom barneministerens løfte og virkeligheten for disse ungene og foreldrene. Foreldre og unger har mistet all støtte, møter stengte i stedet for åpne dører, og fortvilte ansatte i kommuner rundt omkring har ropt på ressurser for nettopp å kunne håndtere dette gjennom krisen. 

Hvorfor har ikke barneministeren klart å se til at løftet hans om at de mest sårbare ungene våre skulle få behovene sine ivaretatt samtidig som man ivaretok smittevernet, er blitt holdt?

",Anette Trettebergstuen,Arbeiderpartiet,2021-02-24,2021-02-24
2194,2020-2021," Spørsmålet mitt går til fiskeriministeren,  og det handlar om eit stort statleg ran av milliardar av kroner  frå kystkommunane. I nattas mulm og mørke har fiskeriministeren  vore på tokt for å ta pengar frå kystkommunane og leggja dei inn  i statskassen. Oppdrett av laks er ei stor og viktig næring i Noreg.  Oppdrett skaper store verdiar, men legg òg beslag på store sjøareal  i kommunane. Difor har Senterpartiet vore oppteke av at kommunane  skal få sin del av verdiskapinga frå lakseoppdrett. Når det har  vorte gjeve nye løyve til å produsera meir laks, vert desse selde  på auksjon. Næringa betaler milliardsummar for å få lov til å produsera  meir. Det var ein stor siger for kysten då Senterpartiet gjennom  forhandlingar i Stortinget i 2015 fekk gjennomslag for at 80 pst. av  desse pengane skulle gå til kommunane og 20 pst. til staten.

I 2020 var det spådd at auksjonen ville gje litt over 5 mrd. kr. Det ville altså etter den modellen som Stortinget hadde vedteke og Senterpartiet kjempa for, gjeve kystkommunane 4 mrd. kr til fordeling. Men på dette tidspunktet hadde regjeringspartia og Framstegspartiet fått for seg at dette var for mykje, så dei tok 750 mill. kr av dei pengane og putta inn i statskassen. 

Kva er grunnen til at statsråden og Høgre meiner at det er rett og viktig å gje ein mindre andel av pengane frå havbruksnæringa til kystkommunane, og i staden frakta desse pengane frå kysten og inn til statskassen i Oslo?

",Geir Pollestad,Senterpartiet,2021-02-24,2021-02-24
2195,2020-2021," Spørsmålet mitt går  til utenriksministeren.

I januar 2020 besluttet regjeringen å hente en terrormistenkt IS-kvinne til Norge. Det var en meget kontroversiell beslutning, som Fremskrittspartiet advarte sterkt imot. Blant annet advarte vi imot at det kan være vanskelig å ha nok påskudd i Norge for både å holde i varetekt og å få dømt personer for ting som er begått helt andre steder. Vi advarte mot sikkerhetsaspektet i det spørsmålet. Vi vet fra andre saker hvor terrormistenkte kvinner har returnert fra Syria til andre europeiske land, at de har deltatt i terroraksjoner i sine hjemland. 

Det er mange problemer, det forstår vi. Regjeringens eneste begrunnelse for å hente denne kvinnen var at det ene barnet var alvorlig sykt. Senere har ikke regjeringen gitt offentligheten innblikk eller innsyn i om det eneste grunnlaget for å hente denne kvinnen viste seg å være rett eller galt. Man skyver andre påskudd foran seg for å nekte å opplyse om regjeringen tar så alvorlige beslutninger på rett eller galt grunnlag. Det har det vært mange reaksjoner på, og det synes jeg er forståelig, fordi det er en alvorlig situasjon.

Da vi i går fikk nyheten om at denne kvinnen blir sluppet ut – ja, da gikk det jo akkurat sånn som Fremskrittspartiet fryktet. Mitt spørsmål til utenriksministeren er om hun forstår at det vekker reaksjoner ute i befolkningen når en terrorsiktet kvinne som regjeringen og UD hentet til Norge, nå går fritt rundt i gatene.

",Jon Engen-Helgheim,Fremskrittspartiet,2021-02-24,2021-02-24
2196,2020-2021," Mitt hovedspørsmål går til  fiskeriministeren. 

Sjømatnæringen er en av våre viktigste næringer. Den skaper verdier, arbeidsplasser og liv langs hele kysten i kystnasjonen Norge. Forhåpentligvis ser vi nå slutten på den solbergske fiskeripolitikken, som man vel må kunne si at har vært åtte tapte år for fiskeripolitikken. Vi burde kanskje ha tatt hintet når det første denne regjeringen gjorde, var å legge ned Fiskeridepartementet.

Slagordet «Nye ideer og bedre løsninger» har gått slag i slag med kystopprøret mot en politikk med konsekvenser som Riksrevisjonen har påpekt. Kystsamfunn har blitt svekket. Eierkonsentrasjonen har økt, og endringene i fiskeripolitikken har ikke vært godt nok utredet. 

Forskjellene har økt i takt med frustrasjonen. I fjor behandlet vi den mye utskjelte kvotemeldingen, som skulle vise vei for fiskerinæringen i lang tid framover. Hvem skulle få fiske? Hvor og hvordan fordeler vi ressursene rettferdig? Et enormt mageplask, for å bruke næringens egne ord. Det som skulle bli løsningen, ble problemet. 

Jeg vet ikke om noen næring som hadde akseptert en så stemoderlig behandling. Dette er kanskje god Høyre-politikk, men det er dårlig kystpolitikk. Investeringer er satt på vent. Konflikter mellom landsdelene, mellom store og små, har blusset opp, samtidig som regjeringen med velsignelse fra Fremskrittspartiet setter rekord i antall nye avgifter denne næringen skal betale. Dette skjer på fiskeriministeren og denne regjeringens vakt. Hva gjør egentlig fiskeriministeren for å rydde opp og roe ned temperaturen langs kysten – ja, bortsett fra å skylde på alle andre? Hvilke grep tar fiskeriministeren nå for å gi forutsigbarhet og roe ned kysten og rydde opp?

",Cecilie Myrseth,Arbeiderpartiet,2021-02-24,2021-02-24
2197,2020-2021,"I Bergens Tidende den 22. februar i år kunne vi lese at det for to uker siden ble kjent at russisk-kontrollerte TMH International skal kjøpe Bergen Engines i løpet av året. Det innebærer at Sjøforsvaret blir avhengig av et russiskkontrollert selskap i drift og vedlikehold av en rekke fartøyer, inkludert kystvaktfartøyer.
Hvordan vil statsråden sikre at Forsvarets behov blir ivaretatt og forhindre at norsk teknologi som benyttes i Forsvarets fartøyer, overføres til det russiske selskapet?",Christian Tybring-Gjedde,Fremskrittspartiet,2021-02-22,2021-03-10
2198,2020-2021,"For få uker siden måtte NRK stå skolerett og beklage at en programleder i et av deres radioprogram spredde et antisemittistisk budskap over eteren. Heldigvis er det sjelden vi hører slike budskap i norske medier, men like fullt er antisemittisme fortsatt et problem i Norge. Kultur- og likestillingsministeren har diskriminering i sin portefølje.
Hvorfor vil ikke statsråden, som ellers er aktiv i rasismedebatten, ta avstand fra slike antisemittistiske budskap som vi var vitne til i NRK?",Sylvi Listhaug,Fremskrittspartiet,2021-02-18,2021-03-24
2199,2020-2021,"I flere artikler i Aftenbladet kan vi lese at Avinor vurderer samlokalisering av kontrollsentralene i Røyken og på Sola. Dette er en type beslutning Avinor normalt kan fatte alene, da de er organisert som et eget AS.
Er statsråden enig i at siden dette også kan svekke beredskapen ved Hovedredningssentralen på Sola, bør ikke Avinor avgjøre dette alene, og har i så fall statsråden vurdert å ta grep for å hindre nedleggelse eller flytting av kontrollsentralen på Sola?",Roy Steffensen,Fremskrittspartiet,2021-02-18,2021-02-24
2200,2020-2021," Forrige onsdag var samferdselsministeren  i den muntlige spørretimen. Da ble det en diskusjon om ferjer og  ferjepriser. I uka som er gått, er det fremmet så mange forslag  om ferjer at nå er det vel bare forslag om gratis kaffe og svele  om bord som mangler. 

Men det er forståelig at ferje engasjerer – ferjetilbud og ferjepriser. Til forrige spørrer sa statsministeren at det bare var å se på geografien. Det tror jeg vi kan si når det gjelder ferjer også, for Norges lange kyst og mange fjorder gjør veldig mange helt avhengige av et godt ferjetilbud til akseptable priser. Ja, ferja er selve livsnerven. Men ferjene er blitt veldig dyre. Ferjeprisene har økt voldsomt de siste årene. 

La meg nevne et eksempel for statsministeren: ferjesambandet over Tysfjorden, altså E6 over Tysfjorden. Det er ett ferjesamband på E6, eller det er ett igjen, får vi kanskje si, så det er et svært viktig ferjesamband, Bognes–Skarberget. Der var ferjeprisen for bil og fører i 2013 95 kr, i dag er den 190 kr. Fra 2013 til i dag, under denne regjeringen, er altså ferjeprisen på det sambandet doblet. Jeg regner med at statsministeren nå finner fram talepunkter som hun har med seg, om at hun skal skylde på rød-grønne fylkespolitikere. Men det kan statsministeren la bli, for dette er et riksvegferjesamband. Dette er E6, og her har staten og regjeringen det hele og fulle ansvaret – både for rutetilbudet og for prisen. 

Spørsmålet er rett og slett: Hvorfor øker denne regjeringen ferjeprisene så voldsomt?

",Sverre Myrli,Arbeiderpartiet,2021-02-17,2021-02-17
2201,2020-2021," Man skal aldri la en  krise gå til spille, sa Churchill en gang. Under koronaepidemien  har denne regjeringen brukt 4 mrd. kr på tiltak for å stimulere  til grønn omstilling. Det tilsvarer puslete 2 pst. av all krisestøtte  gitt til bedrifter for å hjelpe dem gjennom denne krisetiden. En rapport  fra britiske Finance for Biodiversity tegner akkurat det samme bildet  – Danmark og Sverige er blant de landene som skårer høyest på å  bruke krisepakken til grønn omstilling, mens Norge havner langt  nede på listen, i selskap med Russland og Saudi-Arabia. Dette skyldes  særlig at store bevilgninger til flyselskaper og fossil industri  er gjort uten å knytte pengene til krav om grønn omstilling. 

EU har på sin side hatt en klar strategi om at statlige stimuleringspakker skal bidra til en fortgang i retning av en bærekraftig økonomi, og forutsetter at 30 pst. av støtten skal bidra til klimakutt. Men i motsetning til EU velger regjeringen fossil energi som en løsning på koronakrisen. I f.eks. fjerde kvartal i 2020 var investeringene sju ganger høyere i olje- og gassindustrien enn i all landbasert industri til sammen. Investeringene i fastlandsindustrien falt 16 pst. sammenliknet med 2019. Regjeringen kunne ha valgt å føre en politikk som stimulerer arbeidsplassene i energi- og leverandørindustrien ved å sørge for ny etterspørsel etter karbonlagring, elektrifisering av kysten, bygging av nullutslippsskip for hydrogen og ikke minst havvindutbygging. 

Mitt spørsmål til statsministeren blir da som følger: Hvorfor vil ikke regjeringen bruke krisepakkene til grønn omstilling, i et omfang som minst tilsvarer hva Danmark, Sverige og resten av Europa nå gjør?

",Per Espen Stoknes,Miljøpartiet De Grønne,2021-02-17,2021-02-17
2202,2020-2021," Pandemien er også en forskjellskrise,  for når det gjelder de økonomiske konsekvensene av krisen, er det  ingen dugnad. Der er det arbeidsfolk som betaler den høyeste prisen,  mens det på toppen av det norske samfunnet for mange går bra – det  skapes formuer på børsen. Permitterte og arbeidsløse og de mest  utsatte sliter derimot med å få endene til å møtes. Det er, ifølge  de ferskeste tallene, nå 209 000 arbeidsløse i Norge, og det er  over 23 000 som har vært permittert helt siden krisen begynte. For  mange av dem som sliter mest, har den økonomiske situasjonen blitt  litt bedre fordi opposisjonen flere ganger har grepet inn og tatt  kontroll over den økonomiske styringen med krisen. For mange er  det likevel nå sånn at det røyner på, særlig for dem som har vært  permittert lenge. Sparepengene er brukt opp – for de som hadde noe  av det – inkassosakene ser vi øker, strømprisen går til himmels.  Det er vanskelig for stadig flere å betale regningene. Det er bare  én ting som kan lette på den situasjonen akkurat nå, og det er å  sørge for at de arbeidsløse får litt mer å leve av. 

Derfor er mitt spørsmål til statsministeren i dag om hun vil være med på å la de permitterte få beholde noe mer av inntekten sin gjennom å øke dagpengene, nå som mange har vært permittert fryktelig lenge, og sliter voldsomt økonomisk.

",Audun Lysbakken,Sosialistisk Venstreparti,2021-02-17,2021-02-17
2203,2020-2021," Over lang tid har  Høyre vært motstander av norske lover som sikrer norsk nasjonalt  eierskap. Det har vært en lang historisk konflikt. Høyre var imot  konsesjonsloven i sin tid, som sikret eierskap til fossefallene  våre, skogen vår, jorda vår. Høyre valgte da i den spede begynnelsen  å kalle det panikklover når man sikret eierskapet. Men det er noen  ting som går i sirkel, og så fort Høyre kom i regjering igjen i  2013, gikk man til angrep på konsesjonslovene. Erna Solberg og Fremskrittspartiets  Sylvi Listhaug var så historieløse at de foreslo å fjerne hele konsesjonsloven,  som skulle sikre nasjonalt eierskap til jord og skog – det skulle  være fritt fram.

I forrige uke kom Politiets sikkerhetstjeneste med en ny trusselvurdering, der man gikk gjennom ulike trusselbilder for den norske stat, for det norske samfunnet. En av de tingene de løftet tydelig opp der, og som de advarte mot, var at kinesiske og russiske interesser aktivt ønsker å ha oppkjøp av norske eiendommer, naturressurser, norske selskaper. De understreket at de allerede har begynt å erfare at utenlandske aktører begynte å kjøpe opp strategisk viktige eiendommer i Norge. Det kunne ikke bli uttalt tydeligere fra Politiets sikkerhetstjeneste hvor aktive utenlandske stater og utenlandske makter er for å sikre eierskap i Norge, og at det var en sikkerhetspolitisk risiko.

Da er mitt spørsmål til statsministeren: Er statsministeren enig i at det er en sikkerhetspolitisk risiko at Russland og andre aktører, sånn som Kina, kjøper norske landeiendommer, eller mener statsministeren fortsatt at det er klokt at det skal være fritt fram hvem som skal eie norsk jord, norsk skog og norske vannfall?

",Trygve Slagsvold Vedum,Senterpartiet,2021-02-17,2021-02-17
2204,2020-2021," I går behandlet Stortinget et  representantforslag fra Fremskrittspartiet og SV knyttet til regulering  av pensjoner. Gledelig nok ble det et bredt flertall som gjorde  noe med reguleringsmekanismen, som har vært opplevd som svært urettferdig for  hundretusener av pensjonister. Men det som var skuffende, var at  forslaget om en forpliktende opptrappingsplan for landets minstepensjonister  for å komme opp til fattigdomsgrensen som EU har definert, ville verken  Arbeiderpartiet, Senterpartiet eller regjeringspartiene være med  på. 

Det er 138 000 minstepensjonister i Norge. Mange av dem er kvinner, og de har blitt minstepensjonister fordi de levde i en tid da det var veldig vanlig for kvinner å være hjemmeværende. Jobben deres var i hjemmet, med å passe barn, stelle i huset osv., og det var helt vanlig i samfunnet på den tiden. Men det har fått den konsekvensen at de nå lever som minstepensjonister, langt under det EU selv definerer som en fattigdomsgrense. 

Jeg skjønner at mange av dem har det vanskelig økonomisk, men det jeg ikke forstår, er hvorfor flertallet i Stortinget, anført av regjeringspartiene og Høyre, ikke vil være med på en snill, men forpliktende opptrappingsplan. Det er ikke noe kraftig løft, men skal løfte minstepensjonistene fra dagens svært lave nivå, på rundt 200 000 kr, og opp til det EU har definert som en fattigdomsgrense. 

Jeg vil gjerne at statsministeren forklarer alle de minstepensjonistene som nå sitter og følger denne spørretimen, hvorfor hun og regjeringspartiene ikke ville gi et sånt bidrag til landets minstepensjonister. 

",Siv Jensen,Fremskrittspartiet,2021-02-17,2021-02-17
2205,2020-2021," Vi nærmer oss ett år etter  at koronaepidemien virkelig traff Norge og berørte oss alle. Vi  har hatt nedstengning, vi har hatt tiltak, vi har hatt møte med  dette i alle deler av samfunnet. Alle er berørt. Men vi er ulikt  berørt, og det har satt i fokus: Hvordan svarer et samfunn på en  slik situasjon?

De unge har opplevd nedstengning og stengte skoler. Studentene får en helt annen hverdag. De ensomme har opplevd mer ensomhet. De som er sårbare og har opplevd omsorgssvikt, har opplevd mer av det, og de som var sårbare før koronakrisen, er blitt mer sårbare under koronakrisen. Det har vært et forstørrelsesglass på urettferdigheter og sårbarheter i vårt samfunn.

De som kanskje gjennomgående i hverdagen er rammet mest, er de som har mistet jobben. Arbeiderpartiet har hatt som sin ledetråd i arbeidet med politikk at ingen skal stå alene i møte med krisen. Vi har støttet mer rettferdige krisepakker til dem som blir permittert, og rettet opp på det, og vi har støttet at bedriftene får treffsikre pakker som hjelper dem gjennom krisen.

I utarbeidelsen av disse pakkene – kompensasjonsordninger til bedriftene, oljepakke osv. – har vi lagt vekt på at det ikke skal tas utbytter, gjennomføres oppsigelser eller tas ut høye lederlønninger i de bedriftene som mottar det. Det har med rettferdighet å gjøre, det har med anstendighet å gjøre når fellesskapet stiller opp i et spleiselag. De forslagene er blitt avvist. De aller fleste bedriftene har fulgt disse reglene, fordi de er i en krisesituasjon, og fordi de opptrer på en måte som er i tråd med anstendighet og rettferdighet. 

Det ødelegger for alle at noen bryter disse reglene – tar store utbytter, tar ut lederlønninger, bryter med et anstendighetsprinsipp. Nå skal Stortinget vedta en ny pakke. Vil statsministeren denne gang legge til rette for at det stilles slike krav, slik at også de som mottar støtte, bidrar i spleiselaget?

",Jonas Gahr Støre,Arbeiderpartiet,2021-02-17,2021-02-17
2206,2020-2021,"Konsekvensane av avlyst eksamen gjer at vi i år får tre kull som konkurrerer om dei same plassane for vidareutdanning på svært ulike vilkår. Utan ei endring i opptakssystemet så vert ikkje prinsippet om lik rett til utdanning ivareteke. Ei tredeling av kvotane slik at elevane i kvart enkelt kull konkurrerer om eit hensiktsmessig tal plassar internt i det enkelte kullet, og ikkje ""alle mot alle"", kunne vore rettvis. 
Kva tiltak vil statsråden komme med for å vareta prinsippet om lik rett til utdanning?",Ingrid Heggø,Arbeiderpartiet,2021-02-15,2021-02-24
2207,2020-2021,"I avisa Fjell-Ljom kunne vi lese om en gutt på 11 år som har et stort engasjement for politiet. Han sier: ""Etter min mening burde vi hatt et lensmannskontor i Holtålen, for jeg frykter utrykningstiden blir altfor lang dersom politiet skal rykke ut til Holtålen fra for eksempel Oppdal eller Trondheim.""
Er statsråden enig i 11-åringens beskrivelse av at politibetjenter som holder til lokalt i kommunen de tjenestegjør i, har et bedre oversiktsbilde og bidrar til bedre beredskap på stedet enn tilreisende politi?",Heidi Greni,Senterpartiet,2021-02-11,2021-02-17
2208,2020-2021,"I forbindelse med koronapandemien bevilget Stortinget 13 mill. kroner til påtalejuristene i politiet for å få ned saksrestansene. Dette skulle resultere i 30 ekstra stillinger, som vi kunne lese på Rett24 den 28. august. Politijuristene har ved flere anledninger meldt ifra om at disse stillingene ikke har blitt opprettet. I Innlandet politidistrikt skulle det for eksempel bli to ekstra påtalejurister, men politijuristene i Innlandet har ikke sett noe til disse stillingene.
Hva skjedde med disse millionene?",Emilie Mehl,Senterpartiet,2021-02-11,2021-02-17
2209,2020-2021,"Ifølge Nationen 9. februar 2021 fremkommer det i et forslag fra EU-kommisjonen at de ikke vil regne investeringer i skogbruksnæringen som bærekraftige. 
Deler statsråden EU-kommisjonens vurdering, og hva gjør norske myndigheter for å sørge for at Norge i framtiden kan ha full nasjonal handlefrihet til å investere i skogbruk og treforedlingsindustri?",Sigbjørn Gjelsvik,Senterpartiet,2021-02-11,2021-02-17
2210,2020-2021,"I politiets innbyggerundersøkelse viser tall på landsbasis at tilliten i små kommuner fra 2015 til 2020 har gått ned fra 78 til 76 prosent, mens tilliten i store kommuner har økt fra 80 til 83 prosent i løpet av samme periode. I mellomtiden har det forsvunnet 120 lensmannskontor og politistasjoner.
Hva mener statsråden om at tilliten blir lavere jo lengre folk bor fra politistasjoner og lensmannskontor?",Sandra Borch,Senterpartiet,2021-02-11,2021-02-17
2211,2020-2021,"I Soknedal ble bomstasjon plassert ved Fossum bru. Beboerne i grenda Skogen skulle kjøre lokaltrafikk på gammel vei. Gammel vei er nå beslaglagt av Nye Veier i tre år. I denne perioden er beboerne nødt til å passere bommen for å komme til barnehage, butikk eller fritidsaktiviteter. Kommunen har fått beskjed om at fritak basert på adresse ikke er mulig. Det rettferdige for denne grenda er om en fikk fritak eller rabattordning i den perioden lokalvei er stengt.
Hva mener statsråden kommunen kan gjøre for å få rettet opp i urettferdigheten?",Kirsti Leirtrø,Arbeiderpartiet,2021-02-11,2021-02-17
2212,2020-2021,"Lensmann Egil Netland ved Sirdal lensmannskontor uttalte i Dalane Tidende den 26. januar: ""For Sirdal og de små kontorene må vi innse at det ikke har blitt bedre. Det har blitt en sterk reduksjon og beredskapen for de som bor i bygda her har blitt betydelig svekket […] De siste årene har jeg stort sett vært alene som politi. […] Folk og spesielt eldre er ikke trygge når det blir slik som nå"". 
Er statsråden tilfreds med beredskapen og tilstedeværelsen til politiet i Sirdal og andre tettsteder utenfor de store byene?",Geir Pollestad,Senterpartiet,2021-02-11,2021-02-17
2213,2020-2021,"Spørsmålsstiller har tidligere spurt om statsråden er enig i at forbudet mot rabatt på morsmelkerstatning er diskriminerende for kvinner som ikke kan amme. Statsrådens svar er et eksempel på ansvarsfraskrivelse, og har ført til sterke reaksjoner fra kvinner som rammes av dette diskriminerende forbudet. Ammepresset i Norge er usunt.
Når skal statsråden avklare hvordan man sikrer at det kan gis rabatt på morsmelkerstatning, som vil komme familier som er avhengige av dette til gode?",Sylvi Listhaug,Fremskrittspartiet,2021-02-11,2021-02-17
2214,2020-2021,"Jeg viser til dokument fra Helsedirektoratet til Helse- og omsorgsdepartementet, «Nytt korrigert revidert svar på covid-19-oppdrag fra HOD 264». FHI skriver følgende: ""Folkehelseinstituttet ønsker å peke på behovet for en gjennomgang av regelverket knyttet til økonomisk kompensasjon ved sykdom og karantene."" Det trekkes frem personer som mister hele eller store deler av inntekten dersom de må holde seg hjemme grunnet sykdom eller karantene/isolasjon.
Har regjeringen foretatt en gjennomgang av regelverket knyttet til økonomisk kompensasjon?",Elise Waagen,Arbeiderpartiet,2021-02-11,2021-02-17
2215,2020-2021,"Mange gravide kvinner uttrykker frustrasjon og engstelse for at deres partner ikke får være med på de verdifulle opplevelsene i forbindelse med graviditet og fødsel. Fedre har også et sterkt behov for å knytte bånd til sine barn.
Hva vil statsråden gjøre for å sikre at partner får lov å være med på svangerskapsundersøkelsene, gjennom hele fødselen og på barsel?",Åshild Bruun-Gundersen,Fremskrittspartiet,2021-02-11,2021-02-17
2216,2020-2021," Mitt spørsmål går også  til kommunalministeren. For ordens skyld tror jeg at når Høyre-menn  snakker om husokkupasjon, skjønner vi alle at det ikke er noe skummelt  ved det. (Munterhet i salen)

Raset i Gjerdrum har rystet oss alle, og i går ble det funnet ytterligere to omkomne, etter lang tids søk. Jeg tror vi alle er imponert over innsatsen fra folk i lokalsamfunnet, frivillige i søk- og redningstjenesten, helsevesenet, NVE og kommunen. Nå er det viktig at vi stiller opp for Gjerdrum også når media ikke rapporterer fra rasstedet. Kommunalministeren har tidligere vært svært imøtekommende i spørretimen når det gjelder om staten skal stille opp. Han har sagt at staten skal bidra med å dekke de akutte kostnadene her og nå og de mer langsiktige kostnadene, som gjenoppbygging av infrastruktur. Han har også sagt at han vet at det ligger en søknad til behandling nå, og at den skal behandles raskt. 

Men som i alle andre kommuner er folk i Gjerdrum usikre på hva det faktisk betyr å stille opp. Skal staten betale for ekstrakostnadene knyttet til å få eldre på sykehjem i nabokommunen også når forsikringsperioden går ut? Får de mer penger til helsetjenester? Det er mange som sliter med vonde tanker etter raset. Skal staten stille opp for å få opp avfall i hele rasområdet, og får tekniske tjenester økt kapasitet til å hjelpe kommunens innbyggere?

Kommunen har ikke fått noe brev med klare løfter om hva staten faktisk skal betale. Spørsmålet mitt er: Kan kommunen forvente et klart svar fra statsråden på hva staten faktisk skal stille opp med for Gjerdrum kommune?

",Anniken Huitfeldt,Arbeiderpartiet,2021-02-10,2021-02-10
2217,2020-2021," Mitt spørsmål går til  Nikolai Astrup, som kommunalminister og òg bustadminister.

Framstegspartiet er oppteke av bustadpolitikk. Me følgjer biletet nøye og diskuterer med både lokalpolitikarar og andre. Me ser at me no er i ein situasjon i Noreg der me har ei utvikling som viser at både tilflytting til landet gjennom innvandring, fødselsoverskot og befolkningsvekst, viser ei anna utvikling enn bustadbygginga. Dei grafane har kryssa kvarandre i 2009, og etter det har me sett ei utvikling der det har vorte bygd færre bustader enn folketalsveksten skulle tilseia. Det ser me igjen òg på prisane, spesielt i storbyane. Kanskje spesielt i hovudstaden, som er heimkommunen til ministeren, ser ein at der er det stor avstand mellom kva som blir bygd, og kva som er behovet for talet bustader.

I tillegg har me ein del fordyrande prosessar. Det er lange planprosessar, det er dyrt å byggja, og det bidreg til at bustadprisane stig. Det blir stadig vanskelegare for unge og for folk flest å koma seg inn på bustadmarknaden. Me ser det òg veldig tydeleg på sjukepleiarindeksen, som viser kva ein har råd til å kjøpa seg av bustad med ei vanleg sjukepleiarløn. Me ser at det blir stadig færre bustader å velja i, spesielt i storbyane.

Dette er ei sak som har eit sånt klassisk skilje der lokalpolitikarane sjølvsagt peiker mot rikspolitikken og seier at det er der problemet ligg. Me har ofte same fokus og seier at det er lokalpolitikarane som planlegg, regulerer, byggjer og set i gang for lite. 

Eg vil bruka anledninga til å utfordra kommunalministeren som bustadminister på kva grep han vil gjera for å motverka den situasjonen me ser, at bustadene er for dyre, og at det blir bygd og planlagd for få bustader i stort.

",Helge André Njåstad,Fremskrittspartiet,2021-02-10,2021-02-10
2218,2020-2021," Jeg har et spørsmål til samferdselsministeren:

Norge, med sin lange kyst og mange fjorder, er et ferjeland. Folk og bedrifter er avhengige av gode ferjeforbindelser hver eneste dag, men ferjene har blitt veldig dyre, ferjeprisene har økt voldsomt de siste årene. La meg nevne ett eksempel, det gjelder ferjen på E6 over Tysfjorden. Tysfjorden deler i realiteten Norge i to, så sambandet Bognes–Skarberget er et svært viktig ferjesamband. I 2013 kostet det 95 kr å passere ferjesambandet med bil og fører, mens i fjor kostet det 190 kr, altså en dobling på de årene denne regjeringen har styrt. For dem som er avhengige av ferje hver dag, blir dette mye penger. 

Arbeiderpartiet vil nå ta et krafttak for å kunne halvere ferjeprisene. Denne regjeringen gjør altså det motsatte; mange steder er ferjeprisene fordoblet. Sambandet jeg nevnte, over Tysfjorden, er et riksvegferjesamband, og det har staten og samferdselsministeren helt og fullt ansvaret for – både sambandet og prisene.

Spørsmålet mitt er rett og slett: Hvorfor øker denne regjeringen ferjeprisene så voldsomt?

",Sverre Myrli,Arbeiderpartiet,2021-02-10,2021-02-10
2219,2020-2021," Jeg har et spørsmål til  Bent Høie. 

Vi har en helse-krise i psykiatrien. På NRK i går hørte vi fra voksne som jobber i Kors på halsen, at flere barn tenker på å ta sitt eget liv på grunn av pandemien og tiltakene. Mange er ensomme og psykisk syke. Det er blitt en stor økning i spiseforstyrrelser. På et sykehus i Oslo hadde de 67 pasienter på poliklinikken i 2018. Nå er tallet økt med 40 pst. I Vestfold har økningen blitt nesten 50 pst. ut dette året. På Haukeland har klinikkdirektør Liv Kleve sagt: «Vi har aldri hatt så stor pågang. Pasientene er sykere enn vanlig, og til dels yngre.» I en undersøkelse i regi av Folkehelseinstituttet påpekes det at flere sliter med ensomhet og psykiske plager. 

Regjeringen har en krisepakke på flere titalls milliarder kroner, men de har foreslått 22 mill. kr til psykisk helse. Disse ressursene er en vits og viser at regjeringen ikke har forstått alvoret. Fagmiljøet og de syke har vist hvor alvorlig situasjonen er. 

SV har etterspurt en krisepakke til psykisk helse. Kan vi endelig forvente en krisepakke for psykisk helsevern?

",Nicholas Wilkinson,Sosialistisk Venstreparti,2021-02-10,2021-02-10
2220,2020-2021," Mitt spørsmål går til kommunalministeren.

Statlige planretningslinjer og oppfølging av dem gir i dag stramme føringer for hvordan lokalsamfunn skal utvikle seg rundt omkring i landet. Det har vist seg å ha noen åpenbare problemer, bl.a. når det gjelder jordvern. Med den fortettingspolitikken staten krever rundt kollektivknutepunkt, står flere og flere områder med dyrket mark i fare for å bli nedbygd. Retningslinjene nevner ikke jordvern en eneste gang, men terper gang på gang på hvor viktig fortettingspolitikken er.

Det andre problemet er at de statlige retningslinjene åpenbart bidrar til sterk sentralisering innad i kommunene. I Akershus ser vi dette tydelig. Retningslinjene fører til den omdiskuterte 80/20-regelen, som betyr at kommuner bare får lov til å bygge ut ett sted. Regjeringen sier at den ønsker å konsentrere folk rundt kollektivknutepunkt, slik at disse kan få gode kollektivtilbud og redusere transport og klimagassutslipp. Konsekvensene har blitt absurde, slik det ofte blir når en sitter i byen og skal ordne løsninger for lokalsamfunn rundt omkring i distriktene. 

For eksempel får ikke Nesodden kommune bygge ut området på Fagerstrand fordi Fylkesmannen sier det blir for mye bilbruk. Et annet eksempel er Aurskog-Høland. Der må 80 pst. av veksten komme i Bjørkelangen. Kommunen er større enn resten av Nedre Romerike til sammen, likevel skal Aurskog-Høland behandles på samme måte som Skedsmo og Lørenskog. I Enebakk får en ikke lov til å utvikle Kirkebygda som tettsted, enda det er administrasjonssenteret i kommunen. 

Det er åpenbart at statlige planretningslinjer i dag er en tvangstrøye for mange kommuner. Det truer jordvernet, hindrer lokal utvikling og svekker muligheten for folkevalgt styring i lokalsamfunnene.

Har statsråden konkrete planer om å styrke jordvernets stilling i samfunnsplanleggingen, og vil han sørge for at lokaldemokratiet i kommuner som Nesodden, Aurskog-Høland og Enebakk i mye større grad får styre sin egen arealpolitikk og få en reell mulighet til å ivareta jordvernet?

",Heidi Greni,Senterpartiet,2021-02-10,2021-02-10
2221,2020-2021," Jeg skal ikke stille spørsmål  til helseministeren, men til samferdselsministeren. 

Det å gjøre en forskjell, bidra til å rydde opp i byråkrati, håpløse regler, lover og forskrifter, er noe vi i Fremskrittspartiet er utrolig glad i og opptatt av å gjøre, enten det er store eller små saker, for det handler faktisk om å gjøre ting enklere i hverdagen til mennesker – som å skjære igjennom og sørge for at Johnny Lie, som var i ferd med å få lagt livet sitt i ruiner fordi nye regler og byråkrati plutselig skulle ta fra ham førerkortet og jobben fordi han ikke så på det ene øyet. Heldigvis fikk Fremskrittspartiet skåret igjennom og endret regelverket, noe som sikret at både Johnny og ca. 200 andre yrkessjåfører fikk beholde jobben sin. 

For kort tid siden kunne vi lese i Sunnmørsposten om Bjørnar Roald, som, sammen med andre, også plutselig opplever å få livet sitt snudd helt opp ned på grunn av direktiver og byråkrati som sier at man med nedsatt syn, som Bjørnar, ikke lenger skal få beholde førerkortet, og Bjørnar opplever at uten førerkort har han heller ikke lenger noen jobb. Dette er å snu opp ned på menneskers liv. Det verste er at øyelegen som undersøkte Bjørnar, sier at han veldig fint kan kjøre bil, og at han derfor burde fått beholde førerkortet. Men byråkratiet, som verken har sett eller hørt om Bjørnar, tar en beslutning som får store konsekvenser for Bjørnars liv. De bryr seg ikke om dette. Og svaret fra statsråd Hareide i forrige uke kan ikke tolkes på noen annen måte enn at det er viktigere å holde seg inne med byråkratene i Brussel enn å være med på å løse hverdagsutfordringene for vanlige folk i Norge. 

Spørsmålet mitt til statsråden er: Tør statsråden å utfordre byråkratiet, både i Norge og i Brussel, for å finne en løsning for Bjørnar og andre i samme situasjon, eller er det sånn at øyelegen, som har sett personen, er mindre viktig enn skrivebordsbyråkratene i Brussel?

",Bård Hoksrud,Fremskrittspartiet,2021-02-10,2021-02-10
2222,2020-2021," Spørsmålet mitt går til helseministeren.  Elleve måneder ut i pandemien er intensivkapasiteten fortsatt bristepunktet  vårt og hovedårsaken til at vi må slå ned viruset og spredningen av  de nye mutantene. Intensivsykepleiere er vi helt avhengige av, men  vi utdanner for få, samtidig som for mange faller fra. Vi klarer  ikke å ta godt nok vare på dem vi har, ved å gi dem gode arbeidsforhold,  og vi har gjort oss helt avhengige av utenlandske intensivsykepleiere  for å få det til å gå rundt.

Da regjeringen stengte grensen, var det for mange svenske og danske intensivsykepleiere for upraktisk å reise til Norge for å ta vakter på intensivavdelingene våre. Vi ser tydelig hvor sårbare vi egentlig er. Akuttklinikken ved Oslo universitetssykehus oppgir at opp mot 20 pst. av intensivsykepleierne er fra Danmark og Sverige. I resten av landet er intensivavdelinger også avhengige av utenlandske intensivsykepleiere. Det jobbes nå på spreng med å få på plass merarbeidsavtaler for de norske, som allerede oppgir at de begynner å bli veldig slitne. 

Ser statsråden at det er uheldig at man har gjort intensivtjenesten vår så sårbar ved å være avhengig av utenlandske intensivsykepleiere? Og hvordan ser statsråden for seg at dette skal løses gjennom vinteren, med mutert virus påvist flere steder i landet nå?

",Ingvild Kjerkol,Arbeiderpartiet,2021-02-10,2021-02-10
2223,2020-2021,"Til tross for at planene ligger klare og behovet har vært åpenbart over lengre tid ble det ikke avsatt penger til mudring i farleden til Borg havn i Fredrikstad på årets budsjett. Dette medfører nå store utfordringer for havna og næringslivet. 
Erkjenner statsråden utfordringene manglende budsjettbevilgning har skapt for Borg havn og næringslivet som bruker denne, og hvordan vil statsråden sørge for å ivareta statens ansvar etter havne- og farvannsloven § 6?",Ole André Myhrvold,Senterpartiet,2021-02-10,2021-02-17
2224,2020-2021,"Importsmitte har bidratt til både første og andre bølge med koronasmitte i Norge. I mars 2020 ble Forsvarets vinterøvelse avlyst grunnet smittefare. Cirka. 3 000 utenlandske soldater skulle delta i årets vinterøvelse. Svært mange hadde allerede ankommet Nord-Norge da øvelsen ble besluttet avlyst. Om lag 100 utenlandske soldater har fått påvist covid-19, flere av dem med det muterte viruset.
Hvordan har regjeringen trygget lokalbefolkningen og vernet dem mot smittetrykket som oppstod i forbindelse med den planlagte vinterøvelsen?",Tuva Moflag,Arbeiderpartiet,2021-02-04,2021-02-10
2225,2020-2021,"En rapport fra Nordisk institutt for studier av innovasjon, forskning og utdanning som tar for seg det norske opptakssystemet til høyere utdanning, har nylig vært på høring. Rapporten omhandler blant annet karakterkravet i matematikk for grunnskolelærerutdanningen 1.-7. trinn. Høringen viser at karakterkravet har svært liten støtte blant de som utdanner lærere. En av institusjonene uttaler at det er lite som tyder på at karakteren 4 gjør en student mer egnet til læreryrket enn karakteren 3.
Hvilket faglig belegg kan statsråden vise til, til støtte for å opprettholde karakterkravet?",Marit Arnstad,Senterpartiet,2021-02-04,2021-02-10
2226,2020-2021,"Ett av seks barn opplevde en form for vold eller overgrep i løpet av de åtte ukene skolen var stengt i fjor vår, hvorav 20 prosent av disse opplevde psykisk eller fysisk vold for første gang under nedstengingen, viser tall fra Nasjonalt kunnskapssenter om vold og traumatisk stress. Samtidig så vi at antallet innrapporteringer til Barnevernet om mishandling gikk ned, og mange barn mistet sine trygge voksenpersoner i hverdagen da skolen stengte.
Vil statsråden følge opp med nødvendige ressurser til kommunene for å ivareta barn og unge når det åpnes for mer hjemmeskole?",Lars Haltbrekken,Sosialistisk Venstreparti,2021-02-04,2021-02-10
2227,2020-2021,"Redd Barna har i et eget brev til utdannings- og forskningskomiteen påpekt at det skal svært tungtveiende grunner til for at det skal åpnes for mer hjemmeskole. ""I så inngripende saker må en ta en barnets beste-vurdering hvor barn og unge selv må involveres"", skriver de.
Er det utført en ""barnets beste-vurdering"" av forskriften om mer hjemmeskole på gult nivå, i hvilken grad er barn og unge hørt i prosessen, og mener statsråden mer hjemmeskole er til barns beste?",Freddy André Øvstegård,Sosialistisk Venstreparti,2021-02-04,2021-02-10
2228,2020-2021,"Barneombudet er ""overrasket over at regjeringen har valgt å åpne for hjemmeskole der det ikke er begrunnet i  smittevernhensyn"". Regjeringens forskriftsendring er for dårlig innrammet, og det er for dårlig utredet hvilke konsekvenser regelverket vil få for barn og unge. Kunnskapsministeren må synliggjøre bedre hvordan hun har veid behovet for økt adgang til hjemmeopplæring opp mot de negative konsekvensene. 
Kan statsråden redegjøre for hva som ligger til grunn for forskriftsendringen på ""gult nivå"" som åpner for mer hjemmeskole?",Mona Fagerås,Sosialistisk Venstreparti,2021-02-04,2021-02-10
2229,2020-2021,"Vi er helt avhengige av at Forsvaret og samvirket med våre allierte også fungerer i en krisetid og under en pandemi.
Hvorfor bidro ikke statsråden til at planene for øvelsen Joint Viking ble tilpasset, slik at øvelsen kunne gjennomføres smittevernmessig forsvarlig og i tråd med de faglige rådene fra helsemyndighetene?",Anniken Huitfeldt,Arbeiderpartiet,2021-02-04,2021-02-10
2230,2020-2021,"Boligmarkedet er glohett, og særlig i Oslo har prisveksten vært veldig stor gjennom fjoråret og i de første månedene i 2021. Det er svært vanskelig å komme inn i boligmarkedet i Oslo for en vanlig lønnsmottaker, og boligprisene steg i Oslo med 12 prosent i 2020. Boligmarkedet forsterker ulikhetene i Norge. Husholdningenes gjeldsvekst, som drives av boligmarkedet, er også svært bekymringsverdig.
Hvordan følger statsråden situasjonen, og kommer det nye tiltak for å få kontroll på boligmarkedet og gjeldsveksten?",Kari Elisabeth Kaski,Sosialistisk Venstreparti,2021-02-04,2021-02-10
2231,2020-2021,"Avisen Agder har hatt flere reportasjer om utfordringene en familie møter når de har en psykisk syk pårørende som motsetter seg hjelp. De opplever at de faller mellom alle stoler, til tross for forskrifter og lovverk som pålegger samhandling, informasjon og samordning.
Hvilke erfaringer så langt har regjeringen med endringene i tvangsbestemmelsene i lov om psykisk helsevern, også når det gjelder erfaringer pårørende har?",Kari Henriksen,Arbeiderpartiet,2021-02-04,2021-02-10
2232,2020-2021,"De pågående omorganiseringsprosessene i Troms politidistrikt viser svært mangelfull involvering av kommunene. Politimesteren i Troms har iverksatt en prosess som innebærer sentralisering av namsfogd, sivil rettspleie og tjenestekontorfunksjonene. Politimesteren gikk heldigvis bort fra forslaget om å redusere antall geografiske driftsenhetene fra fem til to.
Hva vil statsråden gjøre for å sikre at politimesteren i Troms også stanser alle de andre pågående omorganiseringsprosessene?",Sandra Borch,Senterpartiet,2021-02-04,2021-02-10
2233,2020-2021,"Smitteverntiltakene har rammet barns og unge hardt. Helsesykepleiere fjernes fra sine oppgaver med barn og unge, lærerne er utslitte og er for få til å rekke over alle oppgavene, fritidstilbud er nedstengt. En undersøkelse gjort av NorgesBarometeret viser at 6 av 10 kommuner mener koronapandemien påvirker økonomien negativt, og at det går verst ut over skolene. Flere kutt nå vil ramme barn og unge enda mer. Det må forhindres. 
Vil statsråden støtte Sosialistisk Venstrepartis forslag om mer penger til kommunene nå for å hindre slike kutt?",Karin Andersen,Sosialistisk Venstreparti,2021-02-04,2021-02-10
2234,2020-2021," Mitt spørsmål går  til kulturministeren. 

Barn og unge må ta en uforholdsmessig stor støyt på grunn av koronakrisen og de tidvise nedstengingene av samfunnet. En av de alvorlige og triste konsekvensene av dette er at idretten også blir nedstengt. Unger får ikke trene, de får ikke den fysiske aktiviteten, gleden, kameratskapet og fellesskapet som idretten representerer. For mange av de små er det også mer alvorlig enn som så, for treningen representerer kanskje en pause fra livet hjemme med ugreie forhold. Nå melder idrettskretser landet over om et stort frafall på grunn av nedstengingen og koronapandemien. 

Furnes fotballklubb i Ringsaker, der jeg kommer fra, har mistet 100 spillere. Klubber over hele landet har de samme tallene. De er bekymret for dem som ikke kommer tilbake, for at de skal havne i sofaen og bak en skjerm. Vi trenger en plan for å berge idretten gjennom krisen. Vi trenger spesielt å se på hvordan vi kan fange opp de sårbare ungene, og vi trenger konkrete tiltak for å bøte på eller hindre frafallet.

I forrige uke stilte jeg kulturministeren et skriftlig spørsmål der jeg lurte på om han ville si ja til Arbeiderpartiets krav om sammen med idretten å sette seg ned og lage en slik forpliktende plan fra myndighetenes side. Statsråden svarte ikke på spørsmålet, så jeg vil gi ham sjansen igjen her i dag: 

Vil statsråden lage en plan for styrking av idretten gjennom krisen, spesielt med tiltak for å hindre frafall blant barn og unge?

",Anette Trettebergstuen,Arbeiderpartiet,2021-02-03,2021-02-03
2235,2020-2021," Arbeids- og sosialministeren  kan bli ved sin lest – eller talerstol. 

Vi diskuterer jo nå om dagen veldig mange saker knyttet til pandemien og de store utfordringene den gir. Men før denne pandemien virkelig slo ut, hadde samfunnet vårt også utfordringer. Det er utfordringer vi fortsatt må ta tak i, da de samme problemene fortsatt vil være der når pandemien er over.

For også i en normalsituasjon er det mange som er bekymret for økonomien sin. Mange av landets pensjonister har god grunn til å være bekymret. Først er det sånn at når man blir pensjonist, går man ganske kraftig ned i inntekt fra det man hadde da man var lønnsmottaker. Det er noe alle er klar over på forhånd. Men så valgte Arbeiderpartiet, Senterpartiet, SV, Høyre, Kristelig Folkeparti og Venstre å innføre den berømmelige pensjonsreformen, som kun Fremskrittspartiet stemte imot.

Den medførte at landets pensjonister skal få underregulert sin pensjon hvert eneste år. Det har medført at landets pensjonister gjennom mange år før pandemien har fått redusert sin kjøpekraft. Prognosene viser at landets pensjonister vil fortsette å få redusert sin kjøpekraft i årene fremover. Derfor valgte Fremskrittspartiet, etter å ha blitt nedstemt mange ganger, å prøve å gå sammen med SV og Pensjonistforbundet om et kompromissforslag som ville sikre landets pensjonister en anstendig inntektsutvikling fremover.

Mitt spørsmål er da: Mener statsråden fortsatt at landets pensjonister skal underreguleres med 0,75 pst., eller har han nå snudd og vil bidra til en anstendig inntektsutvikling for landets pensjonister?

",Erlend Wiborg,Fremskrittspartiet,2021-02-03,2021-02-03
2236,2020-2021," Finansministeren kan ta en  pause. Mitt spørsmål går til arbeidsministeren. 

Det er mange år siden vi ble klar over at en pandemi kunne være en av de største truslene vi som samfunn står overfor. At smittespredning er en opplagt trussel når en pandemi kommer, er vel ganske opplagt. At smittespredning kunne medføre at bedrifter måtte stenge ned, burde heller ikke komme som julekvelden på kjerringa. Heller ikke at foreldre måtte være hjemme når skoler og barnehager stengte ned, kunne overraske. Da er det særlig viktig at det er et planverk som sikrer befolkningen økonomisk trygghet ved sånne hendelser, og at beredskapsplanleggingen gjør at man er forberedt. 

Mitt spørsmål er: Hvilke planer hadde arbeidsministeren og hans departement for å møte en sånn situasjon da pandemien kom?

",Rigmor Aasrud,Arbeiderpartiet,2021-02-03,2021-02-03
2237,2020-2021," Mitt spørsmål går til  finansministeren.

I år har vi virkelig sett hvor mye velferden og fellesskapet betyr. Men en velferdsstat og et fellesskap som stiller opp for hverandre, kommer ikke av seg selv. Det skyldes tilliten mellom oss her i landet og en politikk som omfordeler. Økt ulikhet truer begge deler. Når forskjellene blir for store mellom oss, svekkes limet i samfunnet. Vi mister tillit til hverandre. Oppslutningen om velferdsstaten og omfordelingspolitikken svekkes også, og det gir en negativ spiral som øker ulikheten videre.

Dette handler ikke bare om hvor mye penger man har på kontoen sin eller i bedriften, eller hvor mange penger man kan bruke på en yacht eller på hytter, og det er tross alt et tak også på hvor mange hytter man kan eie selv som rik. Nei, det handler først og fremst om makt. Når de rikeste får en større andel av inntektene og formuen i Norge, øker de også sin politiske makt, en makt som de bruker til å få gjennomslag for en politikk som gagner dem. Jeg mener at vi har sett den skjevfordelingen i makt under koronapandemien når krisepolitikken har blitt utformet.

I NRK i dag kan vi lese at fem selskaper, mange med kapitalsterke eiere, har fått over halvparten av pengene fra kontantstøtten. I Klassekampen kunne vi lese at en av de rikeste rederne i Norge, som knapt betaler skatt, mindre enn en gjennomsnitts nordmann, har fått 260 mill. kr i statlig støtte. Og NHO har systematisk jobbet for å få opp kompensasjonsgraden og støtten gjennom denne pandemien.

Så mitt spørsmål til finansministeren er om regjeringen i det hele tatt vurderer hvordan krisepolitikken øker eller reduserer ulikheten i Norge, og om man ser disse store, urettferdige utslagene.

",Kari Elisabeth Kaski,Sosialistisk Venstreparti,2021-02-03,2021-02-03
2238,2020-2021," Spørsmålet mitt går  til statsråd Røe Isaksen.

Vi har en omfattende innreise fra utlandet av arbeidsfolk som pendler, som er midlertidig ansatt eller ansatt i bemanningsbyråer. Denne pendlingen er en stor kilde til smittespredning. Statsministeren uttalte på pressekonferansen den 27. januar, ifølge VG:

Likevel viser tall fra innreiseregisteret at det var 10 169 grensepasseringer fra natt til fredag 29. januar til og med 1. februar, da de nye tiltakene skulle virke, ifølge statsministeren. 42 pst. av disse sier at de har unntak fra innreisekarantene. Det finnes ikke noen offentlig oversikt over hvor mange av de totale grensepasseringene som er ved arbeidspendlere. 

I løpet av de siste 20–25 årene har Norge kommet i den situasjonen at vi ikke greier å drive Norge med folk som er bosatt her. Dette gjør oss sårbare og er en viktig årsak til at vi har så mange helt eller delvis arbeidsføre mennesker som ikke får inntektsbringende arbeid. Dette skaper uverdige forhold for folk – større inntektsforskjeller og en sterk økning i statens utgifter over Nav. Sånn kan vi ikke ha det. 

Senterpartiet går inn for full sysselsetting og kamp mot arbeidsledighet. Da må vi gjøre Stortinget viktigere. Stortinget må styre de store linjene i arbeidsmarkedet. Det må opprettes balanse mellom tilbud og etterspørsel av arbeidskraft. Derfor må vi få på plass en kontrollert arbeidsinnvandring fra alle land utenfor Norden. Vi må stramme inn arbeidsmiljøloven, sånn at det blir mindre og lovlig bruk av midlertidig ansatte. Vi må sikre et sterkt trepartssamarbeid, styrke fagorganiseringen, legge til rette for bedre allmenngjorte tariffavtaler og bedre de stortingsbestemte økonomiske rammebetingelsene for bedrifter som trenger styrket lønnsevne – dette for at interessert ungdom kan ta utdannelse og satse på yrker som helsefagarbeider, fiskefagarbeider, slakter, murer og gartner. Mitt spørsmål er: Hva er regjeringas plan for å redusere vår avhengighet av utenlandske arbeidsfolk som pendler til Norge?

",Per Olaf Lundteigen,Senterpartiet,2021-02-03,2021-02-03
2239,2020-2021," Mitt spørsmål går til finansministeren,  men først har jeg behov for å referere til en av representanten  Slagsvold Vedums tidligere statsråder fra samme parti, som ønsket  at Norge skulle være Europas grønne batteri og eksportere mest mulig  strøm. Vi vet hva som ville skjedd med norske strømpriser hvis det  hadde skjedd.

Norge er i en unik posisjon til å håndtere krisen på grunn av oljeformuen vår. Bare det siste året har oljefondet økt med over 1 000 mrd. kr. Fremskrittspartiet mener at vi ikke skal være redde for å bruke penger nå for å hjelpe folk og bedrifter gjennom krisen. Derfor har vi styrket betydelig de krisepakkene som regjeringen har lagt fram. 

Over 200 000 personer er nå meldt helt ledige, ifølge Navs siste tall. Samtidig med at Norge står i denne krisen, legger regjeringen fram en klimamelding som i praksis kan flagge ut tusenvis av norske industriarbeidsplasser i årene som kommer. Høyre vil innføre særnorske, skyhøye skatter og avgifter som kan ta knekken på norske arbeidsplasser. I tillegg kan det føre til større utslipp fordi produksjonen flyttes til land med mindre kostnader og krav. Regjeringen foreslår dette uten å svare på hvilke konsekvenser det vil ha. Det kommer på toppen av at flere partier i denne sal ønsker å legge ned olje- og gassnæringen, som er den viktigste næringen for landet. De samme partiene bruker gladelig disse pengene som hardtarbeidende oljearbeidere og kunnskapsmiljøer i verdensklasse har skaffet landet.

Også oljenæringen skal få svi gjennom særnorske skatter og avgifter. En CO2-avgift på 2 000 kr, som Høyre nå har foreslått, har Miljøpartiet De Grønne foreslått før. Da mente Høyre det var uansvarlig. For å understreke det: Fremskrittspartiet kommer aldri til å støtte dette.

Mitt spørsmål er: Er det Venstre og Kristelig Folkeparti som styrer klimapolitikken, eller foreslår Høyre denne politikken, som vil flytte verdier og arbeidsplasser ut av landet, helt frivillig?

",Sylvi Listhaug,Fremskrittspartiet,2021-02-03,2021-02-03
2240,2020-2021," Mitt spørsmål går til finansminister  Jan Tore Sanner.

Koronapandemien varer og rekker, og med det kommer nyhetsoppslagene om stadig større nedbemanningsprosesser. En kunne kanskje sett på dette som vanlig i nedgangstider, hadde det bare vært en vanlig nedgangstid. Men koronapandemien skiller seg jo fra alle andre kriser på mange måter. Én av de måtene er at vi i Norge fra statens side stiller opp for næringslivet i stort monn. Staten, og dermed fellesskapets midler, avlaster risikoen for norske bedrifter gjennom utsatte skatter og avgifter, lånegarantiordninger, kompensasjonsordninger for foretak med stort omsetningsfall og kontanter for å dekke faste utgifter. 

Arbeiderpartiet støtter disse ordningene for å redde arbeidsplasser, for at vi skal komme oss gjennom denne krisen med sunne og levedyktige bedrifter når markedene tar seg opp igjen, og nettopp fordi det er arbeidsplassene vi skal redde, og ikke investorene. Derfor har Arbeiderpartiet foreslått at virksomheter som mottar støtte, må inngå avtaler med tillitsvalgte for å opprettholde arbeidsplasser, unngå oppsigelser og ivareta de ansatte. Men siden regjeringspartiene og Fremskrittspartiet ikke har støttet disse forslagene, er det ikke noen krav om en slik ivaretakelse av de ansatte. Vi har sett eksempler som hotellkjeden Scandic, som har varslet oppsigelse av 1 000 ansatte. Samtidig viser nå tallene at samme selskap har mottatt så mye som 335 mill. kr fra kompensasjonsordningene. 

Spørsmålet mitt er derfor om finansministeren mener at selskaper som mottar disse store kompensasjonsbeløpene, helt fritt skal få nedbemanne så mye de vil, eller om det burde vært noen begrensninger overhodet på muligheten til å gå til oppsigelse, gitt at vi har en raus permitteringsordning og, som nevnt, en raus kompensasjonsordning for bedriftene.

",Eigil Knutsen,Arbeiderpartiet,2021-02-03,2021-02-03
2241,2020-2021,"De fleste som kjøper ny bil vurderer elbil eller hybrid, men skal det bli et reelt valg for alle, trengs det en kraftig utbygging av ladeinfrastrukturen. Norsk elbilforening mener behovet er 9 600 hurtigladere i 2025, mens vi i dag har 3 300. Regjeringen har signalisert at Finnmark vil få ekstra støtte, men rekkevidde og kapasitet er utfordrende også i andre deler av landet. Folk som bor i by, har liten mulighet til å lade.
Hvorfor har ikke regjeringen utarbeidet en helhetlig ladestrategi for å gjøre det enklere å ta gode valg?",Ruth Grung,Arbeiderpartiet,2021-02-03,2021-02-10
2242,2020-2021,"Før jul ble den partssammensatte arbeidsgruppen for Arbeidstilsynets satsing på helse og sosial informert om at arbeidet med tilsyn med forebygging av vold og trusler blir stoppet på grunn av at Arbeidstilsynet må prioritere oppfølgning av koronatiltak. Vold og trusler er den største arbeidsmiljøutfordringen for store deler av helse- og sosialsektoren.
Hva er bakgrunnen for at dette området nedprioriteres?",Elise Waagen,Arbeiderpartiet,2021-02-02,2021-02-10
2243,2020-2021,"Jeg viser til statsrådens svar på skriftlig spørsmål nr. 821 (2020–2021). Spørsmålet var stilt med utgangspunkt i en konkret sak hvor en srilankisk familie er inne i sitt syvende år i kirkeasyl på Finnsnes, hvor lokalsamfunnet har engasjert seg enormt, og hvor Den norske kirke har sendt en bønn til regjeringen om at familien skal få innvilget asyl på humanitært grunnlag. Jeg spurte hvordan statsråden for livssynssaker følger opp kirkas bønn, uten å få svar. Jeg er bekymret for kirkeasylets fremtid i Norge.
Kan jeg igjen be statsråden om svar?",Torgeir Knag Fylkesnes,Sosialistisk Venstreparti,2021-01-31,2021-02-10
2244,2020-2021,"Regjeringen har sagt at de vil prioritere flyktninger som er lesbiske, homofile, bifile og transpersoner, men har ikke vært tydelig på om det gjelder familiegjenforening. I Syria er det tre års fengsel for likekjønnet samkvem. ""Sara"" fra Syria vil ha familiegjenforening med ""Mina"" som er bosatt i Syria. Det er svært vanskelig å dokumentere forholdet uten å løpe en stor risiko for eget liv og helse. Dokumentkravet er svært vanskelig for disse gruppene. 
Vil regjeringen prioritere familiegjenforening mellom likekjønnede?",Nicholas Wilkinson,Sosialistisk Venstreparti,2021-01-31,2021-02-10
2245,2020-2021,"En rekke av landets kulturhus og kinoer har fått krav fra Kulturrådet om å tilbakebetale tidligere tildelt kompensasjon for tapte inntekter knyttet til de statlige pålagte smitteverntiltakene. I god tro har aktørene søkt etter de krav og retningslinjer som har vært presentert av Kulturrådet, og fått innvilget støtten. Nå må de betale tilbake.
Hvilke grep vil statsråden ta for å hjelpe de kinoene og kulturhusene som rammes av et urimelig tilbakebetalingskrav og som heller ikke har søkt eller kan søke andre ordninger for tap av inntekter?",Åslaug Sem-Jacobsen,Senterpartiet,2021-01-28,2021-02-10
2246,2020-2021,"Vi hører om barnehageeiere som henter ut penger og investerer i bl.a. olje, et vikingskip og luksuseiendom i Spania. Mens velferdsprofitører beriker seg, lar helhetlige endringer i barnehageloven vente på seg. Regjeringa har inngått forlik med Fremskrittspartiet om å sette ned et hurtigarbeidende utvalg, med bl.a. kommersielle barnehagers interesseorganisasjon.
Hva blir utvalgets mandat når blir det oppnevnt, vil de ansattes fagforbund være representert og vil regjeringa foreslå lovendringer som kan påregnes å bli behandlet av Stortinget i vår?",Bjørnar Moxnes,Rødt,2021-01-28,2021-02-03
2247,2020-2021,"Før jul leverte politijuristene i Øst politidistrikt et varsel mot egen ledelse. Tillitsvalgte for Politijuristene i Øst politidistrikt uttalte til NRK: ""Dette er en konsekvens av den mye omtalte nærpolitireformen"".
Hvilke konkrete grep skal gjøres i Øst politidistrikt for å unngå at politiadvokater gråter på jobb grunnet overbelastning og tusenvis av innbyggere får satt livene på vent mens deres saker ligger i kø hos politiet?",Ole André Myhrvold,Senterpartiet,2021-01-28,2021-02-03
2248,2020-2021,"Helse Møre og Romsdal har avlyst avtalen med entreprenørselskapet Skanska fordi kostnadene ble for store i forhold til de funksjonene som helseforetaket skulle realisere i nybygget på Hjelset.
Når ble statsråden kjent med at det var stor avstand mellom Stortingets vedtatte kostnadsramme og Skanska sitt økonomiske tilbud?",Kjersti Toppe,Senterpartiet,2021-01-28,2021-02-03
2249,2020-2021,"Politimeisteren i Møre og Romsdal har gjennomført nok ei sentralisering då han nyleg reduserte talet på geografiske driftseiningar (GDE-ar) frå fire til to. Regjeringa har tinga ei evaluering av den såkalla nærpolitireforma i 2022.
Kvifor let statsråden politimeistrane sentralisere nok ein gong berre eit par år etter førre sentralisering og eitt år før reforma skal evaluerast, og korleis skal politiet på Søre Sunnmøre og i Romsdal styrkast når dei no har mista si eiga geografiske driftseining?",Jenny Klinge,Senterpartiet,2021-01-28,2021-02-03
2250,2020-2021,"Avtalen med entreprenørselskapet Skanska om bygging av nytt sykehus på Hjelset i Møre og Romsdal er kansellert.
Kan statsråden redegjøre for bakgrunnen for denne dramatiske beslutningen og hvilke konsekvenser det vil ha for Stortingets vedtak om finansiering av sykehuset?",Per Olaf Lundteigen,Senterpartiet,2021-01-28,2021-02-03
2251,2020-2021," Jeg er bekymret for  meldingene vi får om koronautmattelse i skoler og barnehager over  hele landet. Spesielt bekymret er jeg for de mange utslitte ansatte.  Nok kvalifiserte ansatte med tid og tillit til å gjøre jobben er  den viktigste faktoren for god læring og en trygg oppvekst for barna  våre.

Dugnaden fra i vår er avlyst. Det kortvarige skippertaket en så for seg, har blitt erstattet med et langvarig, intenst arbeidspress for både lærere, ansatte og elever, som vil vare ut skoleåret. 

Dette er ikke svartmaling, men virkeligheten der ute. De ansatte gjør sitt beste, men har ikke de ressursene og folkene som trengs for å strekke til – strekke til for alle de barna som trenger det fellesskapet og den læringsarenaen skolen og barnehagen er. 

VG kunne denne uka avsløre alarmerende tall som bekrefter dette. Lærere sier i en undersøkelse at de er overarbeidet, smitteutsatt og underbetalt for det merarbeidet som pandemien fører med seg i skolen. 53 pst. av dem har enten søkt seg vekk eller vurderer å søke jobb utenfor skolen. Det er et sjokkerende høyt tall. Alarmklokkene bør ringe. Lærerne ønsker seg altså vekk – en kan nesten si at de rømmer fra høyreskolen. Er statsministeren fornøyd med denne utviklingen?

",Torstein Tvedt Solberg,Arbeiderpartiet,2021-01-20,2021-01-20
2252,2020-2021," Strømprisene går i været.  En som bor i Sør-Norge, må trolig ut med 4 000 kr mer for strømmen  i år enn i fjor, og det i en situasjon der 200 000 mennesker er  arbeidsledige og har gått kraftig ned i inntekt. Økt strømpris kan  gjøre det vanskelig – veldig vanskelig – for mange med dårlig råd i  tiden framover.

I 2020 fikk over 124 000 husstander bostøtte. For mange av dem og også for alle som ikke kvalifiserer til bostøtte, men har lite fra før av, som lavtlønte, pensjonister og folk utenfor arbeid, blir en høy strømregning en uoverkommelig utgift. Så er det også færre, det må sies, som mottar bostøtte etter at Solberg-regjeringen overtok. Ikke minst gjelder det tusenvis av uføre.

For to år siden gikk også strømprisene i taket. Da kom Rødt med et forslag om en ekstra utbetaling av bostøtte som et strakstiltak for folk med dårlig råd, siden det samme ble gjort etter kuldeperioden i 2010–2011, da både strømprisene og påfølgende inkassosaker økte. Vi fikk vårt forslag stemt ned i salen i januar 2019. Men to måneder senere, i mars 2019, fulgte regjeringen etter og ga en ekstra bostøtteutbetaling. Men så viste det seg, det skal også sies, at regjeringen ga med den ene hånden og tok litt med den andre, for den ekstra bostøtten ga trekk i andre ytelser.

Rødt kommer nå med et forslag på nytt om en ekstra utbetaling av bostøtte for å avhjelpe situasjonen for folk som rammes av den kraftige økningen i strømprisene. Hva tenker regjeringen om på ny å innføre en sånn type tiltak som en hjelpende hånd til dem som trenger det nå?

",Bjørnar Moxnes,Rødt,2021-01-20,2021-01-20
2253,2020-2021,"-avgiften til 2 000 kr per  tonn innen 2030, noe vi i Miljøpartiet De Grønne støtter. I tillegg  trengs det veldig mange andre tiltak som meldingen overser, som  redusert oljeutvinning, redusert kjøttforbruk, sterkere satsing  på karbonfangst og -lagring, havvind og annen grønn industri. Ikke  minst trengs det et skikkelig, ordentlig klimabudsjett. 

Den største svakheten i meldingen er likevel at regjeringen vurderer å torpedere sitt eget hovedvirkemiddel for klimakutt allerede før meldingen er vedtatt, nemlig CO2-avgiften. I klimameldingen legges det opp til at mesteparten av klimakuttene skal skje i veitransporten. De siste årene har regjeringen likevel valgt å sette ned veibruksavgiften akkurat så mye som de setter opp CO2-prisen, sånn at prisen på bensin og diesel skal være akkurat like lav. Dersom regjeringen fortsetter med det, viser klimameldingen at 3 mill. tonn, dvs. 15 pst. av de totale utslippskuttene som man ifølge klimameldingen skal oppnå, aldri vil skje – og det med et ambisjonsnivå som allerede er lavt. 

I meldingen står det at regjeringen ikke har tatt stilling, men Høyres transportpolitiske talsmann, Helge Orten, har tatt stilling. I Debatten på NRK forrige uke sa han: «Det er ikke noe behov for å øke bensin- og dieselprisen i dag for å stimulere til endring i atferd.» Er statsministeren enig med sin partifelle i at bensin- og dieselprisen skal holdes like lav, selv om det betyr at 15 pst. av utslippskuttene som klimameldingen lover, aldri kommer til å bli noe av?

",Une Bastholm,Miljøpartiet De Grønne,2021-01-20,2021-01-20
2254,2020-2021," Vi trenger en klimaplan  for 2020-årene, en som kan sørge for at vi klarer både å kutte,  bygge og dele: kutte utslipp nok til å nå klimamålene våre, bygge  arbeidsplasser og grønn industri og dele goder og byrder knyttet  til det grønne skiftet. Norge skal være nullutslippssamfunn, industrinasjon  og velferdsstat også på den andre siden av det grønne skiftet.

Det var en sånn plan vi håpet at regjeringen skulle komme med da den kom med sin klimamelding, at det skulle være regjeringens plan for å nå klimamålene, som altså ville innebære at en skulle komme med en plan for utslippskutt på 50–55 pst., i tråd med Norges Paris-forpliktelser. 

Men denne meldingen inneholder ikke det. Den har ikke nok tiltak for å nå målet. I beste fall er dette en melding som kan sende oss om lag halvveis. Klima- og miljøministeren har bekreftet at tiltak i denne meldingen utgjør kutt på ca. 4 millioner tonn CO2, i tillegg til det som allerede er på vei av kutt. Det vil si utslippskutt på under 30 pst., fordi industrien og oljesektoren er utelatt, og fordi det i stor grad er en melding om utredning istedenfor en melding om handling. I meldingen står det «vurdere» 18 ganger, det står «utrede» 14 ganger, og det står «fortsette med» 12 ganger.

Hvorfor har ikke regjeringen lagt fram en plan for å nå hele det norske klimamålet?

",Audun Lysbakken,Sosialistisk Venstreparti,2021-01-20,2021-01-20
2255,2020-2021," Noe av det som vil  stå igjen etter dagens regjering, er en enorm vilje til å overkjøre  lokalsamfunn. Vi har sett det gang etter gang. Vi hadde regionreformen,  den såkalte demokratireformen, som endte med tvang for Finnmark og  Troms. 87 pst. av befolkningen sa nei til sammenslåing. Regjeringen  mente at de visste bedre, og tvang det igjennom.

Vi så det med den såkalte nærpolitireformen. Lokalsamfunn sa at her ble det for lange avstander. Regjeringen, med Høyre og Fremskrittspartiet, valgte å ikke lytte og overkjørte.

Videre var det domstolene og tingrettssentraliseringen som vi så før jul. Lokalsamfunn sa tydelig fra, men regjeringen valgte å ikke lytte og overkjørte.

Så til høyskolereformen: Det var en struktur- og sentraliseringsreform, der man bare tvang ting igjennom. 

Det har vært en linje fra regjeringen at regjeringen hele tiden har oppfattet at de vet bedre enn de som faktisk blir berørt av politikken.

Nå har vi sett en ny linje – at Stortinget heller ikke blir lyttet til når Stortinget fatter tydelige vedtak. Vi har sett to eksempler nå den siste uken. Det ene gjelder ulv. Det var en stor debatt i Stortinget der Stortinget ikke fulgte regjeringens forslag om høyere bestandstall og satte det ned. Regjeringen følger det ikke opp. Vi har sett det i denne runden om fødeavdeling i Kristiansund. Grunnen til at det kom et tydelig stortingsvedtak, var at det hadde vært uro rundt det tilbudet over tid. Man så at regjeringen ikke gjorde noe for å sikre ro og trygghet for fødeavdelingen. Stortinget gikk da inn, fattet et eget vedtak den 14. mai for å skape trygghet og ro, men så har ikke regjeringen gjort noe for å skape trygghet og ro etter 14. mai 2020. Nå ser vi at det vi fryktet i mai i fjor, skjer, at fødeavdelingen i Kristiansund blir lagt ned. Regjeringen har ikke bidratt til å skape trygghet rundt det viktige tilbudet på Nordmøre. 

Vil statsministeren nå gripe inn, hjelpe til, sånn at det blir et forsvarlig og godt tilbud for fødende også på Nordmøre?

",Trygve Slagsvold Vedum,Senterpartiet,2021-01-20,2021-01-20
2256,2020-2021," Finansieringsmodellen for bygging  av nye sykehus er et økende problem. For å ta et eksempel: Byggingen  av et nytt, stort sykehus i Oslo krever 2,1 mrd. kr i innsparing  på drift før et nytt bygg i det hele tatt kan realiseres. Så kan  man jo spørre hvorfor man ikke har kommet på den tanken tidligere, hvis  det er så enkelt å spare inn 2,1 mrd. kr på drift. Det er jo nødvendigvis  sånn at den måten å gjøre det på kommer til å gå ut over pasientbehandlingen.  Og det går ut over muligheten til sykehusbygg i resten av denne  enorme helseregionen. Det er Innlandet, Sørlandet, Viken, Oslo,  Vestfold og Telemark. Vi så f.eks. at sykehuset på Kalnes ble nedskalert  på grunn av pengemangel. Så jeg mener det er all mulig grunn til  å være bekymret.

Hvordan skal vi for fremtiden klare å bygge i henhold til de faktiske behovene? Vi vet fra erfaringer med tidligere byggeprosjekter at de nedskaleres underveis, og at man gjerne kommer i en situasjon med korridorpasienter allerede fra dag én i nye sykehus.

Mitt spørsmål til statsministeren er: Er hun enig i at det nå er på tide med en ny finansieringsmodell, der investering og drift skilles fra hverandre?

",Siv Jensen,Fremskrittspartiet,2021-01-20,2021-01-20
2257,2020-2021," Vi erfarer i dag den høyeste  ledigheten Norge har hatt på flere tiår. Vi er i ferd med å passere  200 000 helt eller delvis ledige. Det kan handle om 500 per dag  som nå stiller seg i denne køen. Det som er særlig urovekkende,  er at de som dominerer, ut fra disse tallene, er unge under 30 år  – om lag 50 000, hver fjerde. I Troms og Finnmark, vår nordlige  landsdel, handler det om hver tredje. Uroen som da bør oppta oss,  er at vi kan stå foran faren for en tapt koronagenerasjon. De som  organiserer studentene, snakker om at det kan ta flere år for dem  som nå blir nyutdannet, å komme inn i arbeidsmarkedet, komme inn i  det regulære livet, finansiere sitt eget liv videre. Vi må altså  løfte blikket og se hva vi kan gjøre på den andre siden av koronakrisen,  som vi håper vi kommer ut av. Vi må handle nå, treffe tiltak for  at folk ikke blir stående utenfor permanent. Regjeringen har etter  min mening vært bakpå med sine tiltak. Stortinget har rettet opp  på en rekke områder, ved å være mer treffsikkert, mer rettferdig.  Tiltakene skal vare så lenge krisen varer. 

I går foreslo vi at det skulle komme tiltak for lønnstilskudd. Statsministeren sier at hun er usikker på grunn av tekniske ting og sidevirkninger. Det er for lite handlekraft. Nå er antall ledige doblet på ett år, fra 100 000 til 200 000, men studerer man tiltakene Nav har for mennesker under 30 år, de unge, er de omtrent de samme på slutten av 2020 som de var på slutten av 2019. Statsministeren brukte ikke ordet «dugnad», hun brukte ordet «krafttak». Hvorfor er det ikke et krafttak nå for å sikre at de unge kan komme ut av ledighetskøen, komme inn i arbeid? Hvorfor så passiv? 

",Jonas Gahr Støre,Arbeiderpartiet,2021-01-20,2021-01-20
2258,2020-2021,"6. januar 2021 kom det frem at Helsedirektoratet nå endrer målemetoden for responstid i ambulansetjenesten. I stedet for å måle hvorvidt responstidene oppfylles i 90 prosent av utrykningene på kommunenivå, skal det oppgis om responstidene oppfylles i halvparten av utrykningene. Vi vil dermed få mindre kunnskap om ulikheter i responstiden mellom sentrale og perifere strøk, og responstiden kan fremstå kunstig lav i de områdene hvor ambulanseberedskapen allerede er dårligst. Samtidig vurderer eller planlegger flere av landets helseforetak kutt i ambulanseberedskapen i spredtbygde områder.
Hvordan vil statsråden sikre innbyggerne i distriktskommuner i Hedmark et godt ambulansetilbud i lys av dette?",Emilie Mehl,Senterpartiet,2021-01-14,2021-01-20
2259,2020-2021,"Kristiansund og Molde sykehus er i en veldig krevende situasjon for å sikre rekruttering og fagkompetanse inntil nytt sykehus kan tas i bruk.
Har helseforetakets ledelse planer og faglige ressurser for å gjennomføre denne omstillinga på en faglig forsvarlig måte?",Per Olaf Lundteigen,Senterpartiet,2021-01-14,2021-01-20
2260,2020-2021,"Fødeavdelingen ved sykehuset i Kristiansund har vært utsatt for en gradvis og langvarig motarbeidelse. Imidlertid vedtok Stortinget i mai 2020 at regjeringen skal sørge for at fødeavdelingen i Kristiansund består inntil fødeavdelingen ved det nye sykehuset er i drift. Nå har helseforetaket vedtatt at alle som skal føde på Nordmøre, må reise til Molde.
Er det Stortinget eller helseforetaket som avgjør hvorvidt en fødeavdeling skal nedlegges, og hvilken rolle har helseministeren hatt i denne avgjørelsen?",Bjørnar Moxnes,Rødt,2021-01-14,2021-01-20
2261,2020-2021,"Stortinget har vedtatt at fødeavdelingen ved sykehuset i Kristiansund skal opprettholdes inntil fødeavdelingen ved det nye fellessykehuset for Nordmøre og Romsdal er i drift.
Vil statsråden sikre at Stortingets vilje blir realisert av helseforetakets styre?",Kjersti Toppe,Senterpartiet,2021-01-14,2021-01-20
2262,2020-2021,"Justisministeren har ifølge mediene uttalt at ""Vi ønsker at alle som kommer skal teste seg på grensen, og jobber derfor med å styrke testkapasiteten. Målet er at det skal være obligatorisk test ved grensene på sikt. Det betyr at 24-timers regelen fjernes, og at alle skal testes umiddelbart"".
Kan statsråden redegjøre for når dette skal være på plass, og hva som menes med ""på sikt""?",Sylvi Listhaug,Fremskrittspartiet,2021-01-14,2021-01-20
2263,2020-2021,"Narvik kommune og bygda Skjomen er opptatt av den pågående revisjonen av konsesjonsvilkårene for Statkrafts utbygging av elva Skjoma. En revisjon oppfattes som avgjørende for å få en bærekraftig laksebestand i elva. Saken er kraftig forsinket.
Når kan det forventes at saken kommer til behandling i Olje- og energidepartementet?",Åsunn Lyngedal,Arbeiderpartiet,2021-01-14,2021-01-20
2264,2020-2021,"Det borgerlige stortingsflertallet vedtok etter forslag fra regjeringa å bevilge 1,8 millioner kroner til Human Rights Service. Justisministeren skriver i budsjettframlegget: ""Tilskotet skal medverke til å gi betre kunnskap om innvandring og integrering i befolkninga, inkludert kunnskap om moglegheiter og utfordringar i denne samanhengen.""
På hvilken måte mener statsråden at Human Rights Service bidrar til å gi bedre kunnskap om innvandring og integrering i befolkninga?",Åsmund Aukrust,Arbeiderpartiet,2021-01-14,2021-01-20
2265,2020-2021,"Færre tar videreutdanning nå enn for ti år siden, men kompetanseheving gjennom yrkeslivet blir stadig viktigere. På Kontaktkonferansen for forskning og høyere utdanning 12. januar ba statsministeren universitetene legge om til kortere utdanninger. Det ble sagt at universitetene må endre ""businessmodell"". Arbeiderpartiet har foreslått endringer av finansieringssystemet slik at det kan lønne seg for læresteder å tilby etter- og videreutdanning. Regjeringen sa nei.
Hva er regjeringens viktigste tiltak for at universitet og høgskoler skal lykkes med denne betydelige omstillingen?",Nina Sandberg,Arbeiderpartiet,2021-01-14,2021-01-20
2266,2020-2021,"På spørsmål fra Senterpartiets stortingsrepresentant Marit Knutsdatter Strand om det faglige grunnlaget for endringer i eksamen i matematikk svarte statsråden i november 2020 at regjeringen er opptatt av å involvere organisasjoner og fagmiljøer. Utdanningsdirektoratet har imidlertid i media bekreftet at ikke alle avgjørelser er fremlagt for fagmiljøer i forkant, og at rammene for eksamen var lagt før Matematikksenteret fikk oppdraget med å utvikle oppgaver til eksamen.
Vil statsråden stanse omleggingen og involvere fagmiljøene slik at alle elever får muligheten til å vise sin kompetanse?",Aud Hove,Senterpartiet,2021-01-14,2021-01-20
2267,2020-2021,"Utdanningsdirektoratet har ensidig besluttet at den første delen av den todelte eksamenen i matematikk skal erstattes av en flervalgsoppgave og at alle hjelpemidler skal tillates på hele eksamenen. Dette skjer til tross for sterke advarsler fra faglærere og fagmiljøene i matematikk som frykter at dette vil føre til svakere grunnleggende matematikkforståelse og regneferdigheter, spesielt blant elevene som sliter mest i faget fra før.
Mener statsråden en slik omlegging er tilrådelig når nær alle faglige råd går i motsatt retning?",Marit Arnstad,Senterpartiet,2021-01-14,2021-01-20
2268,2020-2021,"Lavangen kommune har valgt å ta et viktig samfunnsansvar, som statsråden kjenner godt til. Gjennom sitt engasjement har kommunen møtt utfordringer for barnevernet som det ikke er mulig for en kommune av Lavangens størrelse å rå med. Vi er avhengige av at kommunene tar et slikt ansvar, samtidig som vi også nasjonalt må bidra, når det oppstår dramatiske og uventede situasjoner. Situasjonen er nå alvorlig, og det er avgjørende at statsråden, ikke minst av hensyn til barna i Lavangen, faktisk bidrar.
Hvordan vil saken bli løst?",Kari Henriksen,Arbeiderpartiet,2021-01-14,2021-01-20
2269,2020-2021,"Raskatastrofen i Gjerdrum rammet et helt lokalsamfunn hardt og brutalt og har berørt hele Norge. Nødetater, frivillige og kriseledelsen i kommunen har gjort en heltemodig og ekstraordinær innsats. Samtidig ligger det enorme utfordringer i krisehåndtering over lang tid og oppfølging av evakuerte og andre hardt ramma, og arbeidet med å gjenreise Ask vil bli svært omfattende og kostbart.
Kan statsråden garantere at staten vil stille opp og dekke alle kostnader som kommunen har både på kort og lengre sikt som følge av raskatastrofen?",Sigbjørn Gjelsvik,Senterpartiet,2021-01-14,2021-01-20
2270,2020-2021,"​Igjen ble ansatte i skolen innkalt til dugnad uten at regjeringen selv møter opp. Rødt nivå betyr en helt annen måte å organisere skoledagen på. Rødt nivå betyr mindre kohorter, faste klasserom og én meters avstand mellom både elever og ansatte. Rødt nivå betyr merarbeid for skolene og et økt arbeidspress.
Ser statsråden at rødt nivå krever økte ressurser til skolene?",Torstein Tvedt Solberg,Arbeiderpartiet,2021-01-14,2021-01-20
2271,2020-2021,"Koronaledigheten har rammet unge hardt. Tall fra Nav viser at 12. januar var 70 000 under 40 år helt ledige. Et koronarammet arbeidsmarked har gjort porten inn til arbeidslivet smalere for mange unge. Det er grunn til å være bekymret for de langvarige konsekvensene av en høy ledighet blant unge.
Hva gjør regjeringen for å hindre at unge blir stående utenfor arbeidslivet og får en vedvarende svak tilknytning til arbeidslivet også etter at smitteverntiltakene er borte?",Elise Waagen,Arbeiderpartiet,2021-01-14,2021-01-20
2272,2020-2021,"Det vart nyleg publisert funn frå Befalets Fellesorganisasjon (BFO) si undersøking om trivselen blant tilsette i Forsvaret. Ifølgje undersøkinga vil berre kring åtte prosent av dei tilsette i Forsvaret i dag tilrå Forsvaret som arbeidsplass. Tilstanden innan eigedom, bygg og anlegg er kritisk dårleg fleire stader. Dersom tilhøva ikkje vert betra snarleg vil Forsvaret både miste viktig kompetanse og verte mindre attraktivt som arbeidsplass.
Kva meiner statsråden om funna frå BFO si undersøking, og kva vil han gjere med situasjonen?",Liv Signe Navarsete,Senterpartiet,2021-01-14,2021-01-20
2273,2020-2021,"På Veitvet og Kalbakken i Groruddalen er det et stort lokalt engasjement mot regjeringens planer om å etablere Norges største fengsel på Bredtvet. Dette alternativet innebærer å bygge ned store deler av skogen og jordene og etablere høye murer tett opp mot rekkehusene. Bredtvetskogen er et viktig friområde med rikt dyreliv og et rekreasjonsområde for naboene og befolkningen i Grorud og Bjerke bydel, som allerede er sterkt fortettet.
Kan statsråden berolige befolkningen lokalt og si at planene på Bredtvet er skrinlagt?",Kari Elisabeth Kaski,Sosialistisk Venstreparti,2021-01-13,2021-01-20
2274,2020-2021,"Finanstilsynet har 14. desember 2020 fastsatt minstekrav til ansvarlig kapital og konvertibel gjeld for seks banker. Finanstilsynet varsler at flere banker vil få fastsatt krav i løpet av året.
Er det foretatt en analyse av distriktspolitisk konsekvenser av Finanstilsynets endring i kapitalkrav og konvertibel gjeld, og eventuelt hvilke konsekvenser vil denne endringen ha for boligbygging i distriktene?",Siri Gåsemyr Staalesen,Arbeiderpartiet,2020-12-17,2021-01-20
2275,2020-2021,"Hvordan vurderer Presidentskapet tendensen til enkeltrepresentanters tilsidesettelse av underskrevne taushetserklæringer, brudd på forretningsordenen § 75, jf. blant annet § 16 om den utvidede utenriks- og forsvarskomité, og hvilke tiltak, reglementsendringer, ev. revisjon av dagens retningslinjer, bør overveies for bedre å ivareta Stortingets integritet?",Michael Tetzschner,Høyre,2020-12-14,2021-01-19
2276,2020-2021," Kvotemeldingen behandlet  vi i vår, og den har vi jo diskutert mye også i denne salen. Det  meste ble sånn som regjeringen ønsket når det kommer til ressursfordeling.  Man fikk endret trålflåten i favør av kystflåten, og i tillegg flyttet man  åpen gruppe til toppen, altså at man tar kvoteavsettingen til åpen  gruppe før man foretar fordelingen mellom kystflåten og havflåten  – helt i tråd med regjeringens forslag.

I etterkant har det vært mye usikkerhet om konsekvensene som meldingen ville gi, og det topper seg nå når Fiskeridirektoratet sender ut et brev på høring med forslag om at kystflåten skal kompensere havflåten for endringen i ressursfordelingen gjort i kvotemeldingen. Det synes jeg er veldig spesielt, og det er en veldig uryddig måte å jobbe på. Det skaper mye usikkerhet, og det er mange som spør seg hva mer som nå skal endres.

Jeg har prøvd å spørre fiskeriministeren opptil flere ganger om han stiller seg bak dette høringsutspillet, og hva som er bakgrunnen for det. Svaret har vært at han enten ikke har lest brevet, eller ikke har fått med seg kritikken som har kommet. Så jeg prøver å spørre igjen: Hvorfor har man nå i etterkant av behandlingen av kvotemeldingen skapt denne typen usikkerhet, og er statsråden enig i at trålflåten skal kompenseres av kystflåten?

",Cecilie Myrseth,Arbeiderpartiet,2020-12-09,2020-12-09
2277,2020-2021," Jeg har et spørsmål til  fiskeri- og sjømatministeren.

Det er mange bedrifter som sliter tungt i Norge. Staten bruker milliarder av kroner på kompensasjonsordninger og andre tiltak. Samtidig har fiskeriministeren søknader på sitt bord som kan utløse mange titalls millioner kroner i investeringer. Dette kan gi økt sysselsetting, og det kan gi penger i kassen for bedrifter som sliter. 

En av søknadene som fiskeriministeren har på sitt bord, er fra Hofseth Aqua på Sunnmøre. Dette dreier seg om en visningstillatelse for oppdrett for laks og ørret knyttet til Atlanterhavsparken i Ålesund og Storfjorden. Det er snakk om investeringer i størrelsesorden 70–80 mill. kr, som vil gi lokale entreprenører kjærkomment arbeid. 

Det er veldig positivt for Atlanterhavsparken, som betyr veldig mye for Ålesund og området der oppe. Det er en viktig attraksjon. Det er også en park som ble Norges første marine vitensenter i 2019. Det er et viktig tilbud for barn og unge for å gi kunnskap som sikrer rekruttering til havbruksnæringen, som er en av de næringene som Norge skal leve av framover. 

Atlanterhavsparken har slitt tungt i koronatiden, og dette kan også være med på gi dem faste ekstrainntekter. Dersom tillatelsen nå kommer raskt, kan man faktisk greie å ferdigstille dette prosjektet til kommende turistsesong. Søknaden ble sendt inn første gang 19. september 2018, og mitt spørsmål er: Når har statsråden tenkt å behandle søknaden fra Hofseth Aqua?

",Sylvi Listhaug,Fremskrittspartiet,2020-12-09,2020-12-09
2278,2020-2021," Mitt spørsmål går til helseministeren.

Nå legger vi alle ned en stor innsats for å stoppe smitten i samfunnet fra å spre seg, og folk ofrer mye. Før mars kom det fly til landet med smittede skiturister på vei hjem. I sommer åpnet vi for feriereiser uten at teststasjonene var klare når folk kom hjem, og i høst kom det smitte inn i landet med arbeidere som kom hit for å jobbe. Ifølge Helsedirektoratet har fire av fem utenlandspassasjerer gått forbi teststasjonen på Gardermoen siden midten av august, og tall fra Folkehelseinstituttet i september viser at kun 40 pst. overholdt karantenereglene. 

Hvis importsmitten stiger igjen over jul, vil vanlige folks innsats kunne ha vært forgjeves. I forrige uke hørte vi assisterende helsedirektør Nakstad på Dagsnytt 18. Han påpekte at det er viktig å ta tak nå, før situasjonen oppstår. I januar kommer mange av dem som bor i utlandet, men som jobber i Norge, tilbake etter å ha feiret jul. Det er en stor vekst i flyprogrammet fra 15. desember til 15. januar. SAS alene har opprettet over 50 ruter i forbindelse med nyttår, og det er naivt å tro at folk ikke vil reise i jula.

Nakstad sa at testing ved grensen ikke løser alle problemer, men vil bidra til at de som er smittsomme idet de kommer over grensen, blir fanget opp og ikke smitter andre. Mitt spørsmål til statsråden er derfor: Hvorfor vil ikke regjeringen innføre obligatorisk testing ved viktige grensekryssinger og lufthavner, i kombinasjon med de karantenereglene som utarbeides av helsemyndighetene?

",Ingvild Kjerkol,Arbeiderpartiet,2020-12-09,2020-12-09
2279,2020-2021," Vi tenker på oss selv  som et likt folk og et likt samfunn, men realiteten er at forskjellene  i Norge er større enn det vi liker å tenke på, og utviklingen går  i feil retning og forsterkes av den økonomiske krisen som vi i dag  står i. Ulikhetene i formue har økt mer i Norge enn i mange andre land.  Vi ser nå at vi har like høy formuesulikhet som i Storbritannia,  vi har større ulikhet i formue enn land som Spania og Frankrike.

Da regjeringen i 2019 la fram en stortingsmelding om ulikhet, viste stortingsmeldingen at forskjellene øker. Det skyldes i hovedsak at de rikeste drar ifra oss resten. Likevel prøvde regjeringen da å framstille ulikhet som utelukkende et spørsmål om fattigdom. Fattigdom er selvsagt en del av ulikhetsbildet, men det er fortsatt bare en del av bildet. Skal man virkelig redusere fattigdommen, må man også ta tak i ulikhetene i samfunnet til dem på toppen.

Når de rikeste får en større andel av inntektene og formuene i Norge, øker de også sin politiske makt. Selv om det er et mindretall i Norge som betaler formuesskatt, har regjeringen brukt milliarder på å senke den, til tross for at det ikke er mulig å påvise at det har hatt noen positiv effekt på økonomien som helhet. Det er også langt større politisk oppmerksomhet om formuesskatten enn om barnetrygden, som vi vet er avgjørende for å redusere barnefattigdommen. Debatten om ulikhet er altså en debatt også om demokrati.

Mener finansministeren at det er et problem at det blir stadig flere milliardærer i Norge, og at formue konsentreres på stadig færre hender?

",Kari Elisabeth Kaski,Sosialistisk Venstreparti,2020-12-09,2020-12-09
2280,2020-2021," Mitt spørsmål går til  finansministeren. Arbeidsfolk og bedrifter over hele Norge er hardt  rammet av pandemien. Ved inngangen til julen i år er det utrolig  mange folk rundt omkring i Norge som bærer på en stor usikkerhet  og utrygghet for framtiden, og som lurer på om de har en jobb å  gå til. Det er bedrifter som står i fare for å gå konkurs, det er  folk som står i fare for å miste livsverket sitt og stå i stor gjeld.  Det handler til dels om krisepakker som ikke har vært gode nok,  og som ikke har kommet ut raskt nok. Det hjelper fint lite med store  pakker med masse innpakning rundt, men med lite innhold når det folk  trenger, er penger en kan bruke i den virkelige verdenen, til å  betale regninger med og til å komme seg gjennom krisen med.

Noe av det som er mest alvorlig med det som har skjedd i høst, er også alle de spørsmålene regjeringen skyver foran seg. Selv bor jeg på Romerike og ser hvor hardt Romerike er rammet av krisen i luftfarten, både de som er ledige, og som jobbet på Gardermoen, og i form av alle ringvirkningene rundt. Vi har ventet i måned etter måned, men det er fortsatt ikke kommet en avklaring av situasjonen for luftfarten. Det skal en komme tilbake til i januar. 

Kompensasjonsordningen for bedriftene har blitt gitt varighet til ut februar. En vet ingenting om hva som skal komme etter den tid. Det er ikke satt av én krone ekstra i budsjettet. Det samme gjelder for inntektssikringsordning for selvstendig næringsdrivende og frilansere. 

Når det gjelder alle dem som står i fare for å kunne bli sagt opp fordi perioden med permittering går ut, er det heller ikke der blitt satt av midler til en forlengelse.

Hvorfor sørger en ikke for en plan og langsiktighet i stedet for å gi folk økt utrygghet inn i julen?

",Sigbjørn Gjelsvik,Senterpartiet,2020-12-09,2020-12-09
2281,2020-2021," Mitt spørsmål går  til helseministeren. 

Fremskrittspartiet har hele tiden påpekt at regjeringen burde ha satt inn effektive tiltak for å hindre importsmitte før den kraftige økningen kom i oktober. Vi har derfor foreslått en obligatorisk koronatesting på grensen. Regjeringens alternativ til dette virker å være karantenehotell. Men hvor treffsikker er egentlig den ordningen? Tiltaket er ment å sikre god etterlevelse av karantene for de menneskene som ikke har et egnet sted å gjennomføre karanteneplikten. Regjeringens regler sier nå at hvis du har bostedsadresse i Norge og eier din egen bolig, kan du ta karantenen der. Men hvis du leier en bolig, eller hvis du skal låne en egnet bolig av familien du skal besøke, holder det ikke. Du får heller ikke lov til å ta karantenetiden sammen med kjæresten du kom hit for å besøke. Da må du først bo på et karantenehotell i ti dager og betale 5 000 kr for det. 

Det er for meg uforståelig, og det er det for mange. Ikke engang Folkehelseinstituttet støtter regjeringens regler for karantenehotell og sier rett ut i høringsbrevet at skillet som er oppstått, ikke er smittevernfaglig begrunnet. Folkehelseinstituttet mener de nye reglene om karantenehotell ble innført for raskt, og at ordningen har fått en rekke utilsiktede konsekvenser. 

Nå har EUs tilsynsorgan ESA kontaktet norske myndigheter for å få vite mer om ordningen med karantenehotell. Jusprofessor Graver har kritisert regjeringen for ikke engang å ha hjemmel for å kunne innføre denne ordningen med karantenehotell, og i går rykket statsminister Erna Solberg ut og sa at hun ville rydde opp. 

Mitt spørsmål til statsråden er derfor: Hvordan synes han selv dette går?

",Åshild Bruun-Gundersen,Fremskrittspartiet,2020-12-09,2020-12-09
2282,2020-2021," Mitt spørsmål går til finansministeren.

Over hele landet frykter nå arbeidsfolk, servitører, resepsjonister, treningsinstruktører, kokker og andre som jobber i små og store foretak, for at det kan komme en ny ledighetsbølge. De står i den ledighetsbølgen. Den største utfordringen Norge står overfor i dag, er en voksende sosial og økonomisk krise for dem som mister jobben, som er ledige og helt permitterte.

Dette var en uventet situasjon da smitten traff. Vi måtte improvisere. Det kom på plass ordninger for kompensasjon. Det var en ordning man ikke hadde prøvd før, så man måtte følge hvordan den så virket. Fra 1. september ble ordningen avsluttet, uten at det lå en ny plan for hva som kunne komme om det kom en ny nedstenging. 

På oversiktene fra Folkehelseinstituttet i april var det tegnet ganske tydelig at det kunne komme en ny smittebølge på høsten, og den kom også. Bedrifter har måttet vente på støtte, og finansministeren har gjentatt at regjeringen vil komme med økonomiske tiltak som treffer, når det trengs, men gjør det ikke. I dag går bedrifter over ende, også fordi det er lokale smitteverntiltak i kommuner som er særlig utsatte, hvor dette treffer hardt.

For mange bedrifter er det nå et spørsmål om å vente til januar. De får ikke støtte fra en skatteetat som er fratatt ansvaret, det skal overføres til Brønnøysundregistrene. Det som tok tre uker i vår å få på plass, har vi altså brukt en hel høst på ikke å ha klart når den neste bølgen kom.

Jeg lurer derfor på: Når det ble klart at skatteetaten ikke kunne ha denne rollen, ikke ha dette ansvaret ved en eventuell ny kompensasjon, når begynte regjeringen arbeidet med å få på plass en ny ordning som kunne være treffsikker om og når det kom en ny krise? Den kom også.

",Jonas Gahr Støre,Arbeiderpartiet,2020-12-09,2020-12-09
2283,2020-2021,"I spørretimen 25. november sa statsråd Knut Arild Hareide at det er viktig med fagorganisering, og at det de fagorganiserte har gjort for oppbygginga av Norge har en utrolig verdi, og han varslet at han ville ta kontakt med Wizz Air og være tydelig på hva som er den norske modellen. Den 3. desember møtte næringsministeren og samferdselsministeren Wizz Air.
Kan statsråden fortelle hva som ble tatt opp i møtet om fagorganisering og den norske modellen, og hva han vil gjøre videre?",Bjørnar Moxnes,Rødt,2020-12-03,2020-12-09
2284,2020-2021,"Regjeringen hevder at ABE-reformen har bidratt til realvekst for universiteter og høgskoler. Det er verdt å spørre seg om dette er en vekst som kommer hele universitets- og høgskolesektoren til gode.
Kan statsråden gjøre rede for hvor store andeler av det regjeringen betegner som en realvekst i 2021, som er henholdsvis øremerkede midler og søknadsbaserte midler som institusjonene må konkurrere om?",Nina Sandberg,Arbeiderpartiet,2020-12-03,2020-12-09
2285,2020-2021,"Regjeringen har i svar på budsjettspørsmål fra Senterpartiet gitt melding om at det nye regelverket for CO2-kompensasjon gjør at flere industribedrifter kan miste hele sin CO2-kompensasjon. Det gjelder bl.a. INEOS Bamble og INEOS Rafnes, INOVYN Porsgrunn, Rana Gruber, Sydvaranger, Yara Glomfjord og Yara Porsgrunn. I tillegg kan flere miste deler av sin kompensasjon.
Vil statsråden gå nye runder med EU om denne saken for å inkludere flere virksomheter i ordningen og sikre mulighet for større støtte til hver virksomhet?",Sigbjørn Gjelsvik,Senterpartiet,2020-12-03,2020-12-09
2286,2020-2021,"Mange i Nord-Norge ønsker seg investering i jernbane. Både Nordlandsbanen og Ofotbanen er viktige for folk og næringsliv. Ofotbanen har fått en viktig rolle i nord som den miljøvennlige, elektrifiserte transportåren ut av landsdelen for 200 000 tonn fersk fisk. Det er fisk for 12 mrd. kroner. I Nasjonal transportplan fra 2017 er det bestemt at en i første periode av NTP skal øke kapasiteten på banen ved å bygge et krysningsspor på Narvik stasjon og at en skal konsekvensutrede dobbeltspor på banen. 
Hva er status på arbeidet med konsekvensutredning for Ofotbanen?",Åsunn Lyngedal,Arbeiderpartiet,2020-12-03,2020-12-09
2287,2020-2021," Jeg vil gjerne bruke anledningen  til å spørre litt om klima i dag, og om hvordan det gikk med klima  da regjeringspartiene ble enig med Fremskrittspartiet i går kveld  – og jeg ser at klimaministeren med rette gjør seg klar.

Et samlet Stortinget har bestemt at i 2025 skal alle nye personbiler som selges, være nullutslippsbiler. Elbil skal altså være det naturlige valget for folk som kjøper seg en ny bil. I høst innførte regjeringen en trafikkforsikringsavgift på elbil, men samtidig økte regjeringen CO2-prisen på nye fossilbiler. Den 7. oktober skrev klima- og miljøministeren følgende på Twitter:

I budsjettenigheten fjernes økningen i CO2-komponenten i engangsavgiften for fossilbiler. Man har altså fjernet økningen i den miljøavgiften som skulle sikre at det fortsatt var like attraktivt å velge elbil. Mitt spørsmål er: Hvordan kan statsråden fra Venstre forsvare at man har gjort det mindre attraktivt å velge elbil og mer attraktivt å kjøpe fossilbil?

",Lars Haltbrekken,Sosialistisk Venstreparti,2020-12-02,2020-12-02
2288,2020-2021," Mitt spørsmål går til forsvarsministeren.

Stortinget har nettopp behandlet og senest i går fattet nødvendige vedtak for den nye langtidsplanen for Forsvaret. Alle som var med i forhandlingene rundt den justerte planen, opplevde forhandlingene som krevende, men også som reale og gode, i vår søken etter gode og brede løsninger på flere områder. Da forhandlingene strammet seg til mot slutten og det ble stilt klarere krav til regjeringen på flere punkter, opplevde jeg statsråden som løsningsorientert og imøtekommende. Han kom oss i møte bl.a. i spørsmålene om helikopter på Bardufoss og om tilslutning til det europeiske forsvarsfondet, EDF, for å nevne noe. Det skal statsråden ha honnør for.

Et forslag som Fremskrittspartiet sto inne i, men som ikke oppnådde flertall, dreide seg om at man innen 1. februar 2021 skulle konkludere hva angår båndlegging og bruk av arealer tilknyttet Andøya flystasjon. Det har jo også representantene Navarsete og Nordlund vært inne på tidligere i spørretimen, men grunnen til at jeg reiser dette på nytt, er at jeg ønsker tydeligere svar enn det jeg opplevde at statsråden ga tidligere i dag.

Mitt spørsmål er derfor: Fremfor å vente på henvendelser fra ordføreren, vil statsråden ta et eget initiativ til at det skal skje en raskere avklaring av fremtidig båndlegging av arealer ved Andøya flystasjon – og eventuelt når?

",Morten Wold,Fremskrittspartiet,2020-12-02,2020-12-02
2289,2020-2021," Mitt spørsmål går til utviklingsministeren. 

Jeg vil spørre om den budsjettavtalen som ble inngått i går. Det hersker vel ingen tvil om at det er bred politisk enighet om at angrep på trosfriheten og forfølgelse av religiøse minoriteter er et alvorlig problem i mange land. 

Nå sa Siv Jensen på Politisk kvarter i morges at det er kristne flyktninger som skal prioriteres, og at hun har fått med seg Kristelig Folkeparti på dette. Dette prinsippet har Ulstein selv argumentert veldig kraftig mot, han sier at kristne ledere i undertrykte regimer selv sier at de vil ha likebehandling, ikke særbehandling. Så kommer han med et annet viktig poeng: Det å gi fortrinn til kristne, sier Ulstein, kan forverre situasjonen for de kristne som er igjen i de landene de flykter fra, for dersom det blir en oppfatning at kristne får særbehandling fra vestlige myndigheter, kan lokale kristne bli beskyldt for infiltrering og for å være tilknyttet vestlige interesser. Det kan øke konfliktnivået og forverre forfølgelsen og diskrimineringen. Så sier Ropstad: Ja, men det gjelder jo ikke bare kristne, det gjelder jesidier og ahmadija også. Men det gjør jo ikke situasjonen på bakken for de kristne forfulgte bedre at norske myndigheter kommer inn og sier at vi har en generell politikk som handler om religiøse minoriteter generelt. Det er jo oppfatningen som Ulstein her går til angrep på. 

Biskopen i Den norske kirke, den ledende biskopen, Fykse Tveit, sier jo: Det kristne menneskesynet er: «Et menneske i nød er et menneske i nød, uansett tro». Det må gjelde for religiøse minoriteter generelt, som er det Kristelig Folkeparti nå hevder at dette forliket handler om. Hvorfor har Kristelig Folkeparti skiftet syn på at religiøse minoriteter skal behandles annerledes enn andre som er forfulgt?

",Anniken Huitfeldt,Arbeiderpartiet,2020-12-02,2020-12-02
2290,2020-2021," Mitt spørsmål går til  forsvarsministeren. 

Parallelt med langtidsplanen for Forsvaret handsama Stortinget representantforslag frå Senterpartiet om ein fullstendig gjennomgang av flyttinga av MPA-basen frå Andøya til Evenes. Ikkje uventa – og truleg tilsikta – drukna den debatten på torsdag, og ingen av stortingsrepresentantane frå Høgre, Kristeleg Folkeparti eller Venstre nemnde Andøya i debatten i det heile.

Senterpartiet står fast på at nedlegging av Andøya flybase er eit historisk feilgrep. For oss handlar dette om ei svekking av norsk maritim overvakingskapasitet i ei tid der regjeringa burde arbeide intenst for verkeleg å styrkje denne kapasiteten. Regjeringa har valt å rasere eit svært verdifullt forsvarsmiljø og flytte dei maritime patruljeflya til ein flyplass som har store problem med å tilpasse P8-fly i tillegg til QRA-base for F-35-fly. 

Fire år etter at vedtaket er fatta, står det att fundamentale spørsmål som det har vore umogleg for Stortinget å få svar på under handsaminga av både langtidsplanen og representantforslaget. Det held ikkje etter fire år å kome med ei avklaring på arealet på Andøya.

Det er god grunn til å tru at innfasing av P8 ikkje i sin heilskap kan skje på Evenes, grunna forseinkingar og dermed manglande infrastruktur. Det er i seg sjølv eit problem ut frå det som har vore uttalt frå forsvarsministeren. Difor vil eg spørje forsvarsministeren: Kan forsvarsministeren stadfeste overfor Stortinget at innfasing av P8 i sin heilskap skal skje på Evenes og flybasen der?

",Liv Signe Navarsete,Senterpartiet,2020-12-02,2020-12-02
2291,2020-2021," Det ser ut som statsråden  trur han kan verte ståande, og det er sikkert like greitt. 

For Framstegspartiet har det alltid vore avgjerande at vi fører ein klimapolitikk som er effektiv, som kuttar utslepp og ikkje flyttar norske arbeidsplassar. Eg opplever klima- og miljøministeren som ein politikar som har vore oppteken av effektiv ressursbruk og ikkje minst at klimapolitikken bidreg til reelle kutt. Det som hausten dessverre likevel har vist oss, er at dei to tinga i kombinasjon synest han å vere mindre oppteken av. 

Eg vil vise til nokre av dei budsjettspørsmåla som Framstegspartiet har sendt til Klima- og miljødepartementet i haust, eksempelvis: Kva klimatiltak kan ein gjennomføre med ein kostnad under 500 kr prer tonn? Kor mange tonn CO2 forventar ein at statsbudsjettet som ein har foreslått, kuttar CO2-utsleppa med, og kva er kostnaden på dei tiltaka kvar for seg? Kva slags klimatiltak ligg det i statsbudsjettet som har klimagassutsleppsreduksjonar som si hovudgrunngjeving? Svaret på alle spørsmåla er at det finst ikkje svar. Det finst ikkje svar på om klimapolitikken er effektiv og faktisk verkar. I lys av det har regjeringa meldt til Stortinget at dei denne hausten vil levere klimameldinga si basert på Klimakur. Då er spørsmålet: Kan vi forvente at utgreiinga av konsekvensane av klimagassutslepp og kostnadar ved ulike tiltak er vesentleg betre fundamenterte enn regjeringa sitt eige forslag til budsjett og det som går fram av Klimakur, som kom tidlegare i år?

",Jon Georg Dale,Fremskrittspartiet,2020-12-02,2020-12-02
2292,2020-2021," Mitt spørsmål går til klima-  og miljøministeren.

Vi har i tidligere samtaler her i salen diskutert EUs nye klassifiseringssystem for grønne investeringer, den såkalte taksonomien. Dette er et meget viktig tiltak med hensyn til Europas grønne giv, for den veileder da all den private kapitalen som nå ønsker å søke mot mer grønne havner, grønne investeringer, og gir sånn sett et standardisert bilde av hva som egentlig er grønt. På den måten erstatter man mange hjemmesnekrede løsninger på det samme. Det er en veldig positiv utvikling. Jeg vet fra før at statsråden og jeg er enige om at dette er en interessant og viktig del av det EU driver med.

Men så viste det seg at på noen områder treffer dette Norge på en litt underlig måte, ikke minst i spørsmålet om norsk vannkraft. Det er altså slik at man i første utgave av denne taksonomien, eller dette klassifiseringssystemet, ikke så på vannkraft som langsiktig, økologisk og grønt i det hele tatt, på grunn av de store naturinngrepene. I første utkast ble dette beskrevet som «transitional». Det er blitt noe forbedret, bl.a. etter innspill fra norsk vannkraftbransje, som gjør at man ikke lenger har dette begrepet «transitional», men det er likevel sånn at taksonomien i liten grad legger til rette for investeringer i ny vannkraft, fordi man altså assosierer den med de naturinngrepene som allerede har skjedd. Her framstår det som norsk kompetanse og norsk erfaring – som er ganske unik, fordi vi er det store vannkraftlandet Norge – ikke har vært tilstrekkelig til stede når dette har blitt utviklet i EU.

Jeg vil spørre statsråden om i hvilken grad Norge har vært involvert i å påvirke taksonomien på dette feltet, og om han deler min bekymring for at dette har kommet litt uheldig ut med hensyn til framtidige norske vannkraftinvesteringer.

",Espen Barth Eide,Arbeiderpartiet,2020-12-02,2020-12-02
2293,2020-2021,"Nylig ble tallene for oppmøte til høyere utdanning offentliggjort av Samordna opptak. Disse tallene viser at lærerutdanningene er i ferd med å rakne i Nord-Norge. Tilbudet på ""Nye Nesna"", Nord universitet sitt tilbud i Mo i Rana, har et oppmøte på henholdsvis 30 og 45 pst. på GLU 1-7 og GLU 5-10. 
Er statsråden fornøyd med tallene for lærerutdanning i Nord-Norge, og er statsråden sikker på at de strukturelle endringene som har skjedd de siste årene, vil bidra til flere lærere i nord i årene som kommer?",Marius Meisfjord Jøsevold,Sosialistisk Venstreparti,2020-11-26,2020-12-02
2294,2020-2021,"Senterpartiet har lenge vært kritisk til målstyring som pålegger små elever å evaluere seg selv, og skadevirkninger av dette. I Dagsavisen 21. november påpeker professor emeritus Per A. Brodal belastningen som bruk av evalueringer med smile- og surefjes påfører ungene: ""Det kan synes som om regjeringen har satt hensynet til egen politikk framfor hensynet til små barn.""
Deler statsråden bekymringen, og vil regjeringen få slutt på praksisen med å presse på elevene tester som kan skade små barn, og å ta hensyn til små barns helse?",Marit Knutsdatter Strand,Senterpartiet,2020-11-26,2020-12-02
2295,2020-2021,"​Den siste uken har mediene satt søkelys på den alvorlige ressursmangelen hos politijuristene. Det videreformidles uholdbare forhold og en situasjon som truer rettssikkerheten. 25. november skriver Fredriksstad Blad følgende: ""Fredriksstad Blad vet at det ligger grove voldssaker, familievold og andre alvorlige saker på skrivebordene ved Fredrikstad politistasjon som juristene ikke har rukket å ta tak i.""
Hva vil statsråden gjøre for å ta tak i den alvorlige ressursmangelen og sikre folks rettssikkerhet?",Elise Waagen,Arbeiderpartiet,2020-11-26,2020-12-02
2296,2020-2021," Mitt spørsmål går til olje-  og energiministeren.

Stadig fleire parti synest dessverre å vere meir og meir opptekne av symbol enn av resultata i klimapolitikken. Etter at Framstegspartiet forlét regjeringa, synest det dessverre som om dette også begynner å forplante seg langt inn i regjeringskretsar. 

Det kan ikkje lenger vere slik at det er viktigare å meine godt enn det er å gjere rett. Eit godt eksempel på det er debatten rundt elektrifisering av norsk sokkel. På eit budsjettspørsmål frå Framstegspartiet svarer Olje- og energidepartementet at anslag viser at elektrifisering av norsk sokkel kostar mellom 1 500 og 8 000 kr per tonn redusert CO2-utslepp. Til samanlikning kostar 1 tonn auka karbonbinding gjennom påskoging omtrent ein femtilapp, ifølgje Klimakur. 8 000 kr og 50 kr for det same resultatet! Kva er årsaka til at regjeringa så sterkt prioriterer tilrettelegging for elektrifisering av sokkelen til 8 000 kr per tonn, når ein ikkje vil bruke så mykje som ein femtilapp på effektiv påskoging?

",Jon Georg Dale,Fremskrittspartiet,2020-11-25,2020-11-25
2297,2020-2021," Da forsto utenriksministeren  at det var hun som skulle ta av seg maska! 

Verden over ser vi at koronapandemien gjør vanskelige situasjoner enda vanskeligere, og spesielt gjelder dette for palestinerne. FNs hjelpeorganisasjon UNRWA bistår 5,7 millioner palestinske flyktninger. USA var jo tidligere den største giveren, men i 2018 kuttet Trump-administrasjonen all støtte til FNs arbeid for palestinske flyktninger, og nå er organisasjonen i dyp pengekrise. Mandag varslet lederen deres at det ikke er nok penger til å betale lønninger i november, og det vil gå ut over sykehus, helsetilbud og skole for palestinske barn.

UNRWA har hatt sine utfordringer. Den forrige lederen måtte gå av. Men nå har de fått en ny sjef, i mars, med en meget erfaren norsk nestleder, Leni Stenseth. Norge har en særskilt posisjon og etter min mening også et særskilt ansvar som leder av giverlandsgruppa for Palestina. Og Norge kan faktisk gjøre mye. Vi kan f.eks. ta initiativ til en egen hastegiverkonferanse, og vi kan øke den norske støtten i 2020 med å forskuttere det vi skal betale i 2021. 

Hva vil utenriksministeren gjøre for å støtte FNs arbeid for palestinske flyktninger?

",Anniken Huitfeldt,Arbeiderpartiet,2020-11-25,2020-11-25
2298,2020-2021," Jeg skal la samferdselsministeren  få seg en pause. Jeg har et spørsmål til olje- og energiministeren. 

Forrige uke lyste regjeringen ut 25. konsesjonsrunde. Det er kanskje den verste utlysningen av oljelisenser noensinne når en ser på miljø- og klimakonsekvenser. Ikke bare er tildelingen rekordstor på tross av at vi er midt i en klimakrise som blir mer dramatisk år for år, måned for måned, 60 pst. av de utlyste blokkene ligger også i sårbare havområder. Her viser regjeringen altså en forbausende stor vilje til å gamble med sårbar natur, klima og penger på en gang. Det er snakk om et av de viktigste gyteområdene for sild. Det er snakk om viktige områder for sei, torsk og hyse. Her finnes sårbare naturtyper som korallrev og områder med masse sjøfugl. 

Det vi ser, er at samtlige – jeg gjentar: samtlige – miljøfaglige advarsler mot oljeboring i disse sårbare områdene er sett bort fra og overkjørt av regjeringen. Det er ikke mulig å få en tydeligere illustrasjon på at miljøfaglige råd ikke spiller noen rolle for denne regjeringen. 

Derfor er mitt spørsmål til olje- og energiministeren: Hvorfor har regjeringen valgt å overkjøre absolutt alle miljøfaglige advarsler mot oljeboring i sårbare havområder?

",Audun Lysbakken,Sosialistisk Venstreparti,2020-11-25,2020-11-25
2299,2020-2021," Senterpartiet er opptatt av  god og trygg transport i hele Norge. Folk, fisk og varer trenger  å komme fort fram. Vi trenger gode veier, god jernbane, fly, ekspressbusser,  båter, ferger og hurtigruter. Men åtte år med høyreregjering har  gjort transport og logistikk vanskeligere i mange deler av landet.  Fylkeskommunene er underfinansiert. Kystfylkene har press på ruter  og på billettpriser, og vi har hatt mange fergeopprør. Jernbanen  har kostnadssprekk på kostnadssprekk, og mange viktige prosjekt  blir ikke tatt tak i. Jernbanen ser nesten ut til å ha glemt sine  kjerneoppgaver – bygge bane og kjøre tog – og er opptatt av omorganisering,  oppsplitting og konkurranseutsetting og å ansette kommunikasjonssjefer  og direktører. Luftfarten har fått 70 pst. avgiftsøkning de siste  åtte årene. Og det har gått hardest ut over kortbanenettet og mellomlandinger  for innenriks luftfart. Stortinget vil ha mer gods fra vei og over  på sjø og bane. Men hurtigruta står og stamper ennå mellom Bodø  og Kirkenes, selv om godset nordfra skal til Ålesund og Kristiansund. 

Ser statsråden at regjeringas samferdselspolitikk er med på å sentralisere dette landet og skape store geografiske forskjeller? 

",Siv Mossleth,Senterpartiet,2020-11-25,2020-11-25
2300,2020-2021," Det er hyggelig at samferdselsministeren  også endelig tar turen hit til den muntlige spørretimen, for etter  at regjeringen la fram budsjettet og tiltakspakken, har det kommet  mange bekymringer for regjeringens manglende satsing på samferdsel,  og da spesielt på veisiden.

Det er ikke tvil om at det er et helt annet taktskifte nå enn da Fremskrittspartiet satt i regjering med våre to samferdselsministre, Ketil Solvik-Olsen og Jon Georg Dale. Da var samferdsel vinner hvert år, og det var en eneste stor opptur og skikkelig satsing på samferdsel, med 80 pst. økning, noe som ga stort utslag på veiområdet. Veier ble bygd ut i et tempo man aldri hadde sett maken til, og det luktet asfalt i hele landet. Men etter syv års opptur har det ikke tatt ministeren mer enn syv måneder å sette på full brems i veibevilgningene. 

Det å tråkke på bremsen nå får store konsekvenser for næringslivet, for i tillegg til at regjeringen stoppet opp Fremskrittspartiets kraftige veisatsing, har vi også fått koronasituasjonen på toppen. Det har gjort at det har blitt stadig mer krevende den siste tiden. Det gjør at bedrifter og næringsliv ser mørkere og mørkere på framtiden. I NHOs siste medlemsundersøkelse økte andelen bedrifter som meldte om lavere etterspørsel, fra 49 pst. til 56 pst. Entreprenørforeningen – Bygg og Anlegg kan samtidig melde om at deres næring er hardt rammet, at ting stopper opp og blir satt på vent. Samtidig som dette skjer, har samferdselsministeren lagt fram et budsjett der veisatsingen faktisk går ned. Det er helt feil medisin, og næringen trenger å se at det klart og tydelig er lys i tunnelen. 

Koronapandemien har preget landet siden mars. Har ikke ministeren på den tiden innsett at det faktisk er nå man må satse, gi gass og sørge for å holde folk i arbeid?

",Bård Hoksrud,Fremskrittspartiet,2020-11-25,2020-11-25
2301,2020-2021," Det skal dreie seg om sosial  dumping i transportsektoren, så samferdselsministeren er rette mottaker.

Transportsektoren preges dessverre av altfor mye sosial dumping. Vi ser det innenfor luftfarten, vi ser det innenfor landtransporten, vi ser det på jernbanen, og vi ser det i drosjenæringen. Lønninger presses, arbeidsvilkår presses, og mange i bransjen jobber under arbeidsforhold vi rett og slett ikke vil ha – eller med andre ord: sosial dumping.

Dagens Næringsliv har i dag et oppslag om flyselskapet Wizz Air, og ifølge oppslaget må de ansatte i flyselskapet selv betale pensjon og forsikringer. De kan miste jobben på dagen. De får ikke sykepenger hvis de blir syke. De har svært dårlige lønnsbetingelser. Og vi vet alle hvordan det selskapet stiller seg til fagorganisering og fagforeninger. Dette er rett og slett sosial dumping. Slik vil vi ikke ha det i Norge. Vi vil ikke ha flyselskaper eller andre aktører i transportbransjen som holder på slik.

Spørsmålet mitt til samferdselsministeren er: Hva synes han om det som er avdekket når det gjelder lønns- og arbeidsvilkår i Wizz Air, og hva gjør han med det?

",Sverre Myrli,Arbeiderpartiet,2020-11-25,2020-11-25
2302,2020-2021,"​Nye Oslo universitetssykehus innebærer den største omleggingen av sykehusstrukturen i Norge. I statsbudsjett for 2021 bevilger regjeringen 102 mill. kroner av vedtatt låneramme til forprosjektet. 
Kan statsråden forsikre om at Helse Sør-Øst og Oslo universitetssykehus vil ha økonomisk bæreevne til å tåle den store investeringen som ​Nye Oslo universitetssykehus innebærer, er det forsvarlig å bevilge midler til den dyreste investeringen i Fastlands-Norge uten at foreligger reguleringsplan, og mener statsråden at nedleggelse av Ullevål sykehus og salg av tomta vil gi bedre helsetilbud til befolkningen?",Bjørnar Moxnes,Rødt,2020-11-19,2020-11-25
2303,2020-2021,"Sorenskrivaren i Øvre og Nedre Romerike skriv i høyringssvaret: ""Vår erfaring med felles ledelse i ti måneder er at dette ikke er en fullgod løsning (...). De ansatte opplever at sorenskriveren er mindre tilstedeværende enn før, noe som både er negativt i det daglige og for kulturen i domstolen. Sorenskriveren opplever at han verken får nok tid på det ene stedet eller det andre. Dette forsterkes ytterligere der sorenskriveren skal være leder for flere rettssteder enn to.""
Kvifor vil då regjeringa gi han ansvar for tre rettsstader?",Sigbjørn Gjelsvik,Senterpartiet,2020-11-19,2020-11-25
2304,2020-2021,"Bakgrunnen for etableringen av Nordland nasjonalparksenter i 2005 var at senteret skulle basere driften på dobbelt grunntilskudd fordi autorisasjonen fra Miljødirektoratet gjaldt for to nasjonalparker; Saltfjellet-Svartisen og Junkerdal. Fra 2016 har senteret bare fått utbetalt ett tilskudd, noe som gjør at å skrive søknader er blitt en uforholdsmessig stor andel av arbeidsoppgavene for å kunne oppfylle rollen som naturinformasjonssenter. Det blir mer byråkrati og mindre naturinformasjon.
Dette kan da ikke være en villet politikk?",Siv Mossleth,Senterpartiet,2020-11-19,2020-11-25
2305,2020-2021," Mitt spørsmål handler om  de nye AW101 SAR Queen-redningshelikoptrene, og om de skal kunne  lande på de samme norske akuttsykehusene som dagens Sea King-helikoptre  har gjort.

I 2011 vedtok Stortinget en kostnadsramme for regjeringen for å kunne gjennomføre en tilpasning av landingsmulighetene ved sykehus som benyttes av dagens redningshelikoptre. Vi har i dag 21 akuttsykehus der Sea King lander. De nye redningshelikoptrene er større, tyngre og har mer rotorvind. Helseforetakene sa allerede i 2016 at den usikkerheten som eksisterer knyttet til effekten av rotorvind, er en risiko som nå må avklares uten unødig opphold. Parallelt må det brukes ressurser på å utrede hvilke avbøtende tiltak som kan være aktuelle på berørte sykehus, slik at det tapes minst mulig tid dersom tiltak blir nødvendige.

Vi er nå i 2021. De nye helikoptrene skal fases inn i 2022. En gjennomgang NRK har gjort, viser at det nå er 15 akuttsykehus der de nye redningshelikoptrene foreløpig ikke kan lande. Jeg kan ikke ramse opp alle, men det gjelder Universitetssykehuset i Tromsø, Harstad, samtlige akuttsykehus i Trøndelag og på Helgeland, Stavanger, Sørlandet sykehus og flere.

På spørsmål fra Stortinget svarer helseministeren at Rikshospitalet og Ullevål sykehus i Helse Sør-Øst vil bli oppgradert for å kunne lande de nye redningshelikoptrene. Jeg lurer på om statsministeren kan forklare: Betyr det at regjeringen ikke vil følge opp vedtaket fra 2011, eller betyr det at bare de større regionssykehusene nå skal kunne lande de nye helikoptrene?

",Ingvild Kjerkol,Arbeiderpartiet,2020-11-18,2020-11-18
2306,2020-2021," Regjeringen skal i løpet av  de neste ukene bli enig med Fremskrittspartiet om statsbudsjettet.  Fremskrittspartiet kan da altså vente dobbelt gjennomslag i en regjering  de ikke engang sitter i, for først har statsministeren lagt fram  et statsbudsjett som er basert på Granavolden-plattformen, som Fremskrittspartiet  har vært med på og har seire i, og deretter skal hun forhandle med  Fremskrittspartiet en gang til for å gi rom for enda mer Fremskrittsparti-politikk. 

I årets budsjett øker f.eks. regjeringen CO2-avgiften for klimautslipp med 5 pst., og det er bra. Men så nuller de samtidig ut effekten av dette for bensin og diesel ved å senke veibruksavgiften akkurat like mye, med det formålet å holde prisen akkurat like lav for bilisten. Det er jo Fremskrittsparti-politikk vi ser fra regjeringen, selv etter at Fremskrittspartiet har gått ut av regjering. Det skal altså ikke koste et øre mer å forurense på norske veier. 

Hele poenget med miljøavgiften er å få de som ellers ville ha byttet til elbil om tre år, til å gjøre det neste år. For det holder ikke med elbilfordelene alene. Det går ikke fort nok, ikke bare for oss som er aller mest opptatt av framtiden til ungene våre, men heller ikke for regjeringen og deres evne til å nå egne mål. 

Etter sju år med Fremskrittspartiet er det altså umulig å se forskjell på Høyres og Fremskrittspartiets grå og miljøfiendtlige avgiftspolitikk. Mitt spørsmål er egentlig om statsministeren kan gjøre det klart for oss som lurer: Hva er forskjellen på regjeringens syn på miljøavgifter for bil og drivstoff og Fremskrittspartiets syn?

",Une Bastholm,Miljøpartiet De Grønne,2020-11-18,2020-11-18
2307,2020-2021," Nyheten om at amerikansk  etterretning skal ha utnyttet sitt samarbeid med Danmark for å spionere  på Norge og andre allierte, har vekket betydelig oppsikt denne uken.  Så er det riktignok ikke sånn at det er første gang det kommer opplysninger  om amerikansk spionasje mot allierte, men om det skulle være riktig  at et etterretningssamarbeid med Danmark er misbrukt på denne måten,  vil det selvfølgelig være en svært alvorlig sak. Gitt at dette er påstander  som er satt fram, skal jeg ta alle mulige forbehold, men de påstandene  som er kommet gjennom danske medier om skittent spill fra amerikanske myndigheter  i forbindelse med det danske kampflykjøpet, gjør det naturlig å  undersøke om tilsvarende ting kan ha skjedd i Norge. 

Dette kan handle om viktige nasjonale interesser. Det er viktig at Norge er på vakt også i forbindelse med denne typen etterretningsproblemstillinger. Mitt spørsmål er rett og slett: Gitt de opplysningene som har kommet fram gjennom danske medier, hva gjør regjeringen for å få sannheten på bordet? 

",Audun Lysbakken,Sosialistisk Venstreparti,2020-11-18,2020-11-18
2308,2020-2021," Familier over hele  Norge er bekymret for om en mor eller far skal miste jobben – om  familieinntekten, helt eller delvis, blir borte. I norsk luftfart  alene er det tusenvis av arbeidsplasser. Mange har allerede opplevd  å bli permittert, har blitt oppsagt. De jobber som bakkepersonale, eller  som han jeg møtte som samlet sammen trillevogner, samlet sammen  bager. Det er folk som jobber i Widerøe, i SAS, i Norwegian. Mange  har allerede opplevd å bli oppsagt. I flyselskapet Norwegian alene  er det ca. 2 500 mennesker som nå er livredd for jobben sin, som er  redd for at det viktige luftselskapet i Norge skal gå over ende,  og at de skal stå uten levebrød.

I det Norge vi er så glad i, er vi hundre prosent avhengig av luftfart hvis vi skal klare å binde Norge sammen – for folk og næringsliv i det langstrakte landet vårt. Etter koronautbruddet er spørsmålet: Skal det være norske arbeidsplasser i luftfarten, eller skal det være utenlandske arbeidsplasser i luftfarten? Skal det være norske selskaper som flyr og betjener det norske rutenettet, eller skal det være utenlandske selskaper som flyr og betjener det norske rutenettet? Jeg mener helt klart at det bør være norske, at det er en stor fordel. 

I en tidligere debatt uttalte statsminister Erna Solberg at debatten om norsk eller unorsk er tåpelig. Jeg vil ikke tro at statsministeren mener det her. Jeg vil tro at også statsministeren ser at det er en fordel at det er norske selskaper som flyr i Norge. 

Mitt spørsmål til statsministeren er ganske åpent. Ser statsministeren det som et mål at SAS, Norwegian og Widerøe også etter koronakrisen skal betjene det norske folk og fly i Norge?

",Trygve Slagsvold Vedum,Senterpartiet,2020-11-18,2020-11-18
2309,2020-2021," La meg først få bemerke at jeg  hørte Arbeiderpartiet uttrykke frykt for likviditeten til norske  bedrifter, men den kan jo ikke være så veldig sterk all den tid  Arbeiderpartiet foreslår å skjerpe skatten for de samme bedriftene  med over 7 mrd. kr allerede neste år. Men det var ikke det jeg skulle  spørre om.

Fremskrittspartiets hjerte har alltid banket for landets eldre. De er en ressurs gjennom frivillig arbeid, nå i pandemien, hvor vi har fått på plass tiltak for å bekjempe ensomhet blant eldre. Vi skal ha en verdig eldreomsorg gjennom statlig finansiering for mer likebehandling av eldre på sykehjem og få på plass et bedre tilbud om mat i landets sykehjem. Nå har vi tatt et initiativ til et pensjonistforlik i Stortinget. Det handler om å rette opp i mange år med urettferdighet.

I trontaledebatten 6. oktober svarte statsministeren meg: «Det er ingen tvil om at utviklingen har vært annerledes enn det man så for seg i 2011», da pensjonsreformen var et faktum, og at «det er grunn til å se på dette». Det var jo oppløftende toner fra statsministeren. Da blir mitt spørsmål til statsministeren: Betyr det nå at Høyre er innstilt på et forlik i Stortinget som kan rydde opp i det titusenvis av pensjonister opplever som dypt urettferdig, nemlig at kjøpekraften deres svekkes helt systematisk som følge av underreguleringen?

",Siv Jensen,Fremskrittspartiet,2020-11-18,2020-11-18
2310,2020-2021," I går kom tall på den økende  ledigheten i Norge. Nav-direktøren kunne melde om at det kom én  ny arbeidssøker i minuttet til Nav de siste dagene. Det kommer som  følge av covid-19-smittesituasjonen og tiltakene som er vedtatt  politisk for å stenge ned. Målet her er å beskytte sårbare og syke  mennesker, men konsekvensen er at flere hundre tusen kvinner og  menn permitteres, eller mister jobben.

At det tok tid å iverksette tiltak i mars, kan vi forstå. At vi nå er på etterskudd, når den andre smittebølgen kommer, er vanskeligere å forstå, og det er kritikkverdig. De permitterte og ledige er blant de sårbare vi nå må stille opp for. De siste dagene har jeg snakket med mange som har mistet jobbene sine, ikke bare én gang, men to ganger. De kan ha blitt permittert i mars, fått igjen jobben i august og så blitt permittert igjen nå i høst, og vet ikke hvordan framtiden blir. Det er ofte hjerteskjærende historier om folk som får livet sitt satt på vent, stor usikkerhet i familieøkonomien og knapt noen muligheter i arbeidsmarkedet. Og i bunnen ligger at de eller bedriftene de jobber i, ikke har gjort en dårlig jobb, men de er altså pålagt å stenge ned gjennom politiske vedtak. Denne pandemien rammer skjevt og usosialt, og en del av dugnaden må være å stille opp for dem. 

I 2014 fjernet regjeringspartiene og Fremskrittspartiet retten til å opptjene feriepenger mens man gikk på dagpenger. Nå ser vi for alvor konsekvensene av det. Over en kvart million kvinner og menn opplever at de mister store deler av feriepengene sine neste sommer fordi de ikke har opparbeidet seg disse rettighetene mens de har gått på dagpenger.

Arbeiderpartiet mener at det nå må være vanlige arbeidsfolks tur – ikke nye lettelser for dem på toppen. Vi vil gjeninnføre ferietillegg for dagpenger og gi folk kompensasjon for at de ikke får opparbeidet seg rett til feriepenger, slik de ville gjort dersom politiske myndigheter ikke hadde stengt ned. For en vanlig arbeidstaker kan det handle om mellom 10 000 og 20 000 kr, slik at de har råd til husleia og en ferie for barna.

Mitt spørsmål er: Ser ikke statsministeren at i denne ekstraordinære krisen vil slike feriepenger være et treffsikkert virkemiddel for å kompensere for noe for dem som tjener minst, og som har tatt en stor belastning i møte med denne pandemien?

",Jonas Gahr Støre,Arbeiderpartiet,2020-11-18,2020-11-18
2311,2020-2021,"Hallingdal sjukestugu på Ål tilbyr desentraliserte spesialisthelsetjenester til lokalbefolkning og turister i Hallingdal. I akuttsituasjoner er man avhengig av en god luftambulansebase med tilgang til drivstoffanlegg og landingsplass i regionen.
Hvordan vil statsråden sikre god beredskap for Hallingdal?",Masud Gharahkhani,Arbeiderpartiet,2020-11-13,2020-11-25
2312,2020-2021,"28. oktober 2019 hadde kulturminister Trine Skei Grande og statssekretær Frida Blomgren innspillsmøte om en mediepolitisk verktøykasse med en rekke representanter for mediebransjen. Behovet for en slik verktøykasse kom tydelig fram i behandlingen av mediemeldingen samme år.
Hva er status for regjeringens arbeid med denne verktøykassa?",Åslaug Sem-Jacobsen,Senterpartiet,2020-11-12,2020-11-25
2313,2020-2021,"​I Listerregionen har Fyrtårnet Lister Helse startet lavterskelbehandling for rusavhengige. Det er bra å få behandlingstilbud nærmere der folk bor. Tidligere spesialiserte behandling overføres i økende grad til kommunene, uten at refusjonsordningene tar høyde for dette. Pasienter som får tilsvarende behandling i sykehus, får refundert reiseutgifter, men det gjelder ikke dem som deltar i behandlingen i kommunal regi.
Vil regjeringen gjøre noe for å tilpasse ordningene til behandlingen og ikke hvor behandlingen gis?",Kari Henriksen,Arbeiderpartiet,2020-11-12,2020-11-25
2314,2020-2021,​Kva vil statsråden gjera for å sikre dei norske flyselskapa gjennom koronapandemien?,Geir Pollestad,Senterpartiet,2020-11-12,2020-11-18
2315,2020-2021,"​US Marines nye overordnede strategi inkluderer ifølge mediene et nettverk av mobile amerikanske baser på norsk jord. Disse skal brukes til å ""stenge russiske ubåter inne i Norskehavet"". 
Er det i Norges interesser å tvinge en atomubåtkrig inn i Norskehavet, hvordan mener regjeringa at amerikanske militærbaser på norsk jord ikke er i strid med basepolitikken, er EDI-lokasjonene som omtales i LTP tenkt som en del av denne nye strategien, og er denne nye strategien del av noen av de pågående forhandlingene mellom Norge og USA?",Bjørnar Moxnes,Rødt,2020-11-12,2020-11-18
2316,2020-2021,"Siden 80-tallet har det vært skiløype på veien i Gjevillvassdalen. Det har vært viktigste skiløypa i Oppdal, et tilbud til de yngste, eldste, uføre og racerne. 13 av 115 grunneiere har i jordskifte fått åpnet veien for brøyting, mot de andres vilje. Kommunen har nå regulert skiløype på veien, men planen er kjent ugyldig i overskjønn etter en tvilsom bruk av forskrift om konsekvensutredninger: Å opprettholde en skiløype på ubrøyta veg krever konsekvensutredning mener retten.
Hva mener statsråden dette betyr for kommunenes mulighet for å sikre friluftslivet ved reguleringsplan?",Lars Haltbrekken,Sosialistisk Venstreparti,2020-11-12,2020-11-18
2317,2020-2021,"En medeier i Oslo-restauranten Bass stiller på facebook noen klare spørsmål til finansministeren, som også denne representanten gjerne vil ha svar på. Han etterlyser ordninger for å holde sine ansatte i jobb, fremfor å måtte stenge ned og spør: ""Hvorfor det ikke ble satt sammen en gruppe som har sett på ett worst case scenario både hva gjelder smittespredning og da igjen, hva det vil ha å si for den delen av næringslivet som vil lide den største nøden av de nødvendige tiltakene smittespredningen fører til?""",Siri Gåsemyr Staalesen,Arbeiderpartiet,2020-11-12,2020-11-18
2318,2020-2021,"​Et av argumentene for sammenslåing av tingretter til større rettskretser er ønsket om mer effektive domstoler. Halden tingrett er landets mest effektive tingrett. 
Hvordan forsvarer statsråden forslaget om å slå sammen Halden med tingrettene i Moss, Sarpsborg og Fredrikstad i en slik sammenheng?",Ole André Myhrvold,Senterpartiet,2020-11-12,2020-11-18
2319,2020-2021,"​Viljen til å kutte utslipp har aldri vært større. 8 av 10 vil gjøre mer klimavennlige valg i hverdagen. Det gir høye forventinger til myndighetene. I høst har det pågått forhandlinger om internasjonale regler for utslippskutt i skipsfarten i regi av IMO. Norge har ledet forhandlingene. Jeg har fått signaler om at Norge i lukkede møter har motarbeidet at klimakrav til skip skal være i tråd med Parisavtalen. 
Kan statsråden forsikre om at Norge har vært en konsekvent pådriver for en mest mulig ambisiøs klimapolitikk i IMO-forhandlingene?",Une Bastholm,Miljøpartiet De Grønne,2020-11-12,2020-11-18
2320,2020-2021,"Det er satt av 25 millioner kroner til en midlertidig tilskuddsordning for reiselivet på Svalbard, men ordningen er fortsatt ikke på plass. Bedriftene har behov for å få tilgang på likviditet raskt for å komme seg gjennom vintersesongen. 
Når forventer statsråden at bedriftene på Svalbard kan få støtte?",Cecilie Myrseth,Arbeiderpartiet,2020-11-12,2020-11-18
2321,2020-2021,"​Professor i rettsvitenskap ved Universitetet i Oslo, Hans Petter Graver, sier i avisa Fremover i Narvik den 12. november: ""Det blir mange flere dommere under den enkelte domstollederen, og en sorenskrivers uformelle makt til å påvirke arbeidsforhold i de nye og større tingrettene burde vært mer utredet"".
Er statsråden enig i at sentralisering av tingrettene innebærer at sorenskriverens formelle og uformelle makt til å påvirke arbeidsforhold i de nye og større tingrettene blir kraftig styrket?",Per Olaf Lundteigen,Senterpartiet,2020-11-12,2020-11-18
2322,2020-2021,"​De nye redningshelikoptrene SAR Queen har kapasitet til å gi bedre beredskap. Den 11. november meldte imidlertid NRK at SAR Queen kun kan lande trygt ved seks av landets akuttsykehus. I dag kan Sea King lande ved 21 akuttsykehus. Dette krever at det enten må gjøres betydelige utbedringer, eller finnes alternative landingsplasser for de nye redningshelikoptrene. 
Vil regjeringen sørge for at SAR Queen kan lande trygt ved akuttsykehusene, og hva er konsekvensen hvis man må finne alternative landingsplasser ved mange sykehus?",Martin Henriksen,Arbeiderpartiet,2020-11-12,2020-11-18
2323,2020-2021,"​Stortinget har gjort klare vedtak om at følgetjenesten skal være på plass i områder hvor fødende har mer enn 90 minutters reisetid til nærmeste fødetilbud. Likevel svikter følgetjenesten i store deler av Distrikts-Norge. I Orkdalsregionen ble nylig seks jordmødre i følgetjenesten omdirigert til fødeavdelingen ved St. Olavs hospital, noe som resulterte i lavere trygghet for fødende i Orkland, Hitra, Frøya og Heim. 
Hva vil statsråden gjøre for å sikre følgetjenesten for alle som har rett på dette,  og slik sikre trygghet for fødende i distriktene?",Ingvild Kjerkol,Arbeiderpartiet,2020-11-12,2020-11-18
2324,2020-2021,"​Folkehelseinstituttet (FHI) har i år kjøpt inn ca. 1,2 millioner doser influensavaksiner, som fordeles til kommunene for å gi til personer i risikogruppen. Antall personer som har behov for vaksine er 1,9 millioner. I år har apotekene fått lov til å tilby influensavaksiner, som kommer i tillegg til de vaksinene som FHI kjøper inn. Mange utenfor risikogruppen ønsker vaksinen i år. 
Hvorfor har ikke FHI kjøpt inn flere vaksiner i år, og vurderer regjeringen å kjøpe vaksiner fra apotekene eller andre for å sikre at alle i risikogruppen får tilbud om vaksine?",Åshild Bruun-Gundersen,Fremskrittspartiet,2020-11-12,2020-11-18
2325,2020-2021,"En bred allianse av loser, trafikkledere og seilende advarer på det sterkeste mot å innføre krav om bare engelsk språk i virkeområdet til sjøtrafikksentralene og på norskekysten. I en felles uttalelse 9. november uttrykker Norsk Losforbund, NTL Kystverket, Parat Kystverket, Norsk Sjøoffisersforbund, Norges Fiskarlag og Fiskebåt at Kystverkets forslag til nytt språkkrav vil svekke sjøsikkerheten betraktelig. 
Deler statsråden denne bekymringen, og vil statsråden sørge for at muligheten til å kommunisere på norsk/skandinavisk opprettholdes?",Sigbjørn Gjelsvik,Senterpartiet,2020-11-12,2020-11-18
2326,2020-2021,"Valdres tingrett ønsker ikke å bli lagt ned og har i høringssvaret skrevet følgende: ""At det skal være åpenbare kvalitetsforskjeller mellom store og små domstoler, mener vi det heller ikke er faglig belegg for å hevde."" Nord-Gudbrandsdal og Sør-Gudbrandsdal tingretter skriver følgende: ""Domstolene er avhengig av tillit og et godt omdømme og det skapes best ved nærhet til brukerne.""
Hvilket grunnlag har statsråden for å hevde at mindre domstoler har dårligere kvalitet enn større, og at tilliten blir bedre med færre rettskretser og mindre nærhet? ",Marit Knutsdatter Strand,Senterpartiet,2020-11-12,2020-11-18
2327,2020-2021,​Hvordan vil statsråden sikre at krisen i den maritime næringen ikke fører til fraflytting fra de mange gode lokalsamfunnene som er helt avhengige av det lokale verftet og rederiet?,Terje Aasland,Arbeiderpartiet,2020-11-12,2020-11-18
2328,2020-2021,"​Den største næringen i antall arbeidsplasser i Lofoten er reiselivsnæringen. 
Hvordan vil statsråden, som er ansvarlig statsråd for distrikts- og regionalpolitikken, bidra til å sikre at krisen næringen er inne i på grunn av covid-19, ikke fører til fraflytting fra regionen?",Åsunn Lyngedal,Arbeiderpartiet,2020-11-12,2020-11-18
2329,2020-2021,"Regjeringen kom for ett år siden med en havstrategi, Blå muligheter, som beskrev tydelig at havet også i fremtiden vil være Norges viktigste kilde til arbeidsplasser, verdiskaping og velferd. Havforskningsinstituttet ble fremhevet som et av de største marine forskningsinstitutter i Europa. Fiskeridirektoratet er globalt ledende på forvaltning av havressurser og samlokalisering vil styrke kompetanse miljøene ytterligere. 
Hvorfor velger allikevel statsråden å gjøre kutt i prosjektet og svekke vårt fremste marine kunnskapsmiljø?",Ruth Grung,Arbeiderpartiet,2020-11-12,2020-11-18
2330,2020-2021,"​I spørjetimen i Stortinget den 11. november sa justisminister Monica Mæland at ingen domstolar skal bli nedlagde, og at ingen skal miste jobben i samband med domstolreforma som regjeringa gjer framlegg om. Det følgjer av konstitusjonell sedvanerett at det berre er når regjeringa vil leggje ned domstolar at forslaget må fremjast for Stortinget. 
Viss ingen domstolar skal bli nedlagde, kvifor legg då regjeringa forslaget sitt fram for Stortinget til votering?",Jenny Klinge,Senterpartiet,2020-11-12,2020-11-18
2331,2020-2021,"​Det er over et halvt år siden koronapandemien traff Norge, og rekordmange arbeidstakere ble arbeidsledige. Nå opplever vi igjen en økning i smitte som påvirker arbeidsmarkedet. Det er viktig å bruke tiden effektivt til kompetanseheving for å sikre at alle får muligheter til å komme tilbake i jobb. 
Hvor mange arbeidsledige og permitterte har nå fått tilgang på relevante kompetansetilbud?",Elise Waagen,Arbeiderpartiet,2020-11-12,2020-11-18
2332,2020-2021,"Kystruten er svært viktig for distriktene langs hele kysten mellom Bergen og Kirkenes. I dag seiler den med et kraftig redusert tilbud, og bare mellom Bodø og Kirkenes, noe som skaper store problemer særlig for godsfrakt på kysten. Stortingsflertallet mener dagens tilbud er for dårlig og at det må økes. 
Hvordan vil statsråden sørge for at kystruten utvider sitt tilbud langs kysten?",Ingalill Olsen,Arbeiderpartiet,2020-11-12,2020-11-18
2333,2020-2021," Også distriktsministeren  skal få mulighet til å delta i spørretimen i dag.

En analyse fra oktober viser at norske reiselivsbedrifter har tapt over 41 mrd. kr fra januar til og med august 2020 som følge av koronakrisen. Til forskjell fra mange andre næringer er reiseliv i hele Norge. Det er de lokale reiselivsbedriftene som holder kommuner levende. Én av tre i reiselivet er under 24 år, og fire av ti har utenlandsk bakgrunn. Det gjør reiselivet til en ungdoms- og integreringsnæring, noe Norge trenger i en tid hvor mange står utenfor arbeidslivet – og flere blir det.

Høyre-regjeringens forslag om å doble reiselivsmomsen midt i en krise er dårlig begrunnet. Regjeringens manglende vilje straffer en av de næringene som virkelig sysselsetter mange. Det er dårlig politikk. Norsk reiseliv har et mangfold mange av våre nærmeste konkurrentland mangler. Det er dette mangfoldet som er et av Norges fortrinn, men som nå trues av momsøkningen regjeringen foreslår i statsbudsjettet for neste år – midt i en krise.

På vei inn i julebord- og vintersesongen er det høy konkursfrykt og permitteringer i reiselivsnæringen. Andelen som har gjennomført oppsigelser, stiger, og det er mange som har planer for oppsigelser og ytterligere permitteringer. Momsøkningen vil treffe distriktene hardest og dermed påvirke hele den norske reiselivsnæringen, som sysselsetter over 150 000 mennesker. 

Distriktsministeren har ansvar for samordning av regjeringens distriktspolitikk. En sterk økning av reiselivsmomsen fra nyttår vil være ødeleggende for en distriktsnæring som reiselivet. Mitt spørsmål blir da: Hva har distriktsministeren gjort for å unngå at momsen på reiseliv dobles og dermed rammer arbeidsplasser i distriktene hardt?

",Willfred Nordlund,Senterpartiet,2020-11-11,2020-11-11
2334,2020-2021," Spørsmålet mitt går til justisministeren.

For Arbeidarpartiet er det viktig at kriminelle gjengar og nettverk ikkje får utvikle seg og skape utryggleik i nærmiljøa til folk, og framstå som kriminelle førebilete med masse pengar. Då er det heilt avgjerande å gå etter pengane og verdiane. Kriminalitet skal ikkje løne seg, og her har høgreregjeringa, òg med Framstegspartiet, føreteke seg fint lite. Få gjengleiarar er tekne, verdiar blir inndregne i liten grad, få saker blir førte for retten, noko som seinast i fjor blei peikt på av Riksadvokaten, Oslo politidistrikt, Øst politidistrikt og Politidirektoratet.

Arbeidarpartiet har lenge meint at det er behov for ein sterkare innsats mot gjengkriminalitet og kriminelle nettverk, og me har derfor fremja ei rekkje forslag dei siste åra som har blitt stemte ned, alle saman, av høgreparti og av Framstegspartiet. Me meiner det skal hardare lut til enn det som kan framstå som kosmetiske grep, som justisministeren snakka om i Aftenposten på måndag. Eg stussar litt over at statsråden ikkje viser til at det i straffeloven i dag er ein utvida åtgang til inndraging, som Arbeidarpartiet har etterlyst auka bruk av i fleire år. Dette, i tillegg til å få på plass mekanismar for sivilrettsleg inndraging, veit me vil gjere det enklare å beslagleggje verdiar og pengar.

Spørsmåla mine er: Kva er grunnen til regjeringas sommel i desse sakene, ein konstant motstand mot alle forslag, uansett om dei er gode eller ikkje, frå opposisjonen? Og trur statsråden at kosmetiske presiseringar i straffeloven, som understrekar dagens rettstilstand, er det som skal til?

",Lene Vågslid,Arbeiderpartiet,2020-11-11,2020-11-11
2335,2020-2021," Mitt spørsmål går til justisministeren.

Nå er det snart seks måneder siden regjeringen endelig avtalte at vi skulle hente 50 asylsøkere fra Hellas. Det måtte en katastrofe til, men det ble gjort et vedtak. Men ingenting skjer. Etter brannen i Moria ble det opprettet en ny leir på Lésvos – Kara Tepe. Den er ifølge organisasjonen som jobber der, kanskje enda verre enn den som var før. Den ligger utsatt for vær og vind. For 8 600 mennesker som bor der, er det bare sju vannpunkter, ingen dusjer og 300 toaletter. Man får ikke engang gå ut av leiren for å søke lege uten tillatelse. 

Norge har med rette blitt kritisert, også av UNHCR, for vår passive holdning, det svake bidraget og de snevre kriteriene som er lagt til grunn. Kan statsråden nå opplyse Stortinget om den konkrete statusen for uthenting av i hvert fall disse 50 asylsøkerne fra Hellas? Hvorfor tar denne prosessen så lang tid, når katastrofen er så forferdelig på bakken i Hellas? Situasjonen der er selvfølgelig også preget av koronapandemien og at man i leirene ikke har noen mulighet til å isolere seg, til å ta de forholdsreglene som skal til for å beskytte seg mot smitte. Hvor står egentlig saken, og har regjeringen noen prioritet på dette spørsmålet nå?

",Karin Andersen,Sosialistisk Venstreparti,2020-11-11,2020-11-11
2336,2020-2021," Spørsmålet mitt går til justisministeren.

Regjeringa føreslår å redusere talet på rettskretsar for tingrettane, frå 60 til 23, og for jordskifterettane, frå 34 til 19. I mange lokalaviser den siste tida skriv representantar frå Høgre m.a. følgjande: 

Det vi i Senterpartiet har sagt, er at 400–500 arbeidsplassar vil vere i spel på sikt om reforma blir gjennomført. Det Høgre burde fått med seg i tillegg, er at dei argumenta vi i Senterpartiet har sett fram i debatten om domstolsstrukturen, er baserte på høyringsinnspel og lesarbrev frå mange sorenskrivarar og tilsette ved ei rekkje domstolar og frå advokatar i heile landet. 

Det gjeld i høgste grad også det som no av ein eller annan pussig grunn er stridens kjerne, nemleg det vi i Senterpartiet seier om at det ikkje er mogleg å slå saman rettskretsar utan å leggje ned domstolar. Til orientering stadfestar jusprofessor Eivind Smith i dagens Nationen at det er nettopp slik – domstolar vil forsvinne med denne reforma.

Vi har innspela våre frå sorenskrivarar, dommarar og jordskifteleiarar og tilsette ved domstolane i Øst-Finnmark, Salten, Senja, Ofoten, Nordfjord, Vesterålen, Namdal, Fosen, Romsdal, Nordmøre, Søre Sunnmøre, Hardanger, Valdres osv. osv. Eg lurer på om Høgre, og også statsråd Monica Mæland, meiner at sorenskrivarar, dommarar og advokatar rundt om i heile landet driv med desinformasjon når dei fortel om konsekvensane ved sentralisering, og når dei seier klart at domstolar faktisk kjem til å bli nedlagde?

",Jenny Klinge,Senterpartiet,2020-11-11,2020-11-11
2337,2020-2021," Fremskrittspartiet er stolt  over at vi fikk til barnehageforliket for 17 år siden. Samarbeidet  mellom stat, kommuner og private barnehager har vært en svært vellykket  velferdsreform, som har bidratt til mangfold, valgfrihet og tilnærmet full  barnehagedekning i sektoren. Halvparten av landets omtrent 300 000  barnehagebarn går i private barnehager. 

De aller fleste private barnehager har høy kvalitet og representerer et stort pedagogisk og innholdsmessig mangfold. De har gjennomgående lavere sykefravær og drives effektivt. Vi er alle kjent med at de skårer best på foreldreundersøkelser. 

Da statsbudsjettet ble lagt fram, foreslo regjeringen et kutt i pensjonstilskuddet til private barnehager. Jeg mener at regjeringen med dette skjøt en giftpil inn i private barnehager. Kort tid etterpå kom nyheten om at det også blir foretatt kutt i kapitaltilskuddet. Så i en situasjon der halvparten av private barnehager forventer underskudd i 2020, er regjeringens svar to giftpiler som kan føre til konkursras over hele landet, og at titusenvis av barn mister barnehageplassen sin. 

Private barnehager forteller oss om en hardt presset økonomi, og spesielt at de har vært gjennom to tunge år nå på grunn av bemanningsnormen som er i ferd med å bli innført. Men de har vært positive, fordi de har sett lys i enden av tunnelen i 2021. Dessverre viser det seg at lyset er et motgående tog. Hvorfor har det vært så viktig for statsråden å komme med disse kuttene i private barnehager i stedet for å ta en helhetlig gjennomgang av hele finansieringsordningen til private barnehager?

",Roy Steffensen,Fremskrittspartiet,2020-11-11,2020-11-11
2338,2020-2021," Mitt spørsmål går  til kunnskapsministeren. 

Jeg er bekymret for de meldingene vi hører på skoler og i barnehager over hele landet. Det meldes om mangel på vikarbudsjetter, ulik tolkning av regelverk, økt arbeidspress og lærere som var utslitt allerede til høstferien. Det er økende sykefravær i både barnehager og skoler. Jeg har hørt om lærere som allerede har sluttet. 

Dugnaden fra i vår er avlyst, og allerede overarbeidede lærere får beskjed om å gjøre dobbeltarbeid på stramme budsjetter. Det kortvarige skippertaket en så for seg i vår, har blitt erstattet med et langvarig intenst arbeidspress på både lærere, ansatte og elever, som en nå med stor sikkerhet må planlegge for vil vare ut skoleåret. 

Dette er ikke svartmaling, men virkeligheten der ute, der en vil gjøre sitt beste, men ikke har ressurser og folk til å strekke til – strekke til for alle de barna som trenger fellesskapet skolen og barnehagen er. 

I facebookgruppa Korona-dugnad for digitale lærere, som jeg tror statsråden kikker innom av og til, som ble opprettet i iveren etter å dele og hjelpe hverandre da skolen ble stengt ned, deles nå ikke bare digitale tips, en diskuterer hva som trengs for å hjelpe i skolehverdagen. Det etterlyses smittevern, det etterlyses mer ressurser til vikarer, til deling av klasser, og det stilles spørsmål ved innføringen av nye planer. Og viktigst av alt, det etterlyses nasjonale føringer, flere folk og ressurser og at regjeringa stopper med sin favorittaktivitet: å skyve kommunene foran seg. Lærere og ansatte i skoler og barnehager som stilte opp på dugnad i vår, føler seg nå glemt. Har regjeringa glemt dem?

",Torstein Tvedt Solberg,Arbeiderpartiet,2020-11-11,2020-11-11
2339,2020-2021,"​Folk opplever under dagens regjering at tjeneste etter tjeneste flyttes ut av lokalsamfunnet og kommunen, og avstandene for å ordne enkle ting blir lengre.  
Hva vil statsråden gjøre for at tjenester som for eksempel juridisk rådgivning, rettshjelp, pass, førerkort og andre tjenester blir mer tilgjengelig for innbyggerne i de minste distriktskommunene?",Lise Christoffersen,Arbeiderpartiet,2020-11-11,2020-11-18
2340,2020-2021,"Næringslivet i distriktene varsler stadig oftere en bekymring for dårlig fremkommelighet og mer skred og ras, og innbyggerne en økende redsel for egen sikkerhet grunnet tilstanden på fylkesveinettet. En beregning viser at forfallet på fylkesveiene øker med 3 mrd. kroner hvert år. 
Hvordan tenker statsråden en kan bedre fremkommeligheten i distriktene og gi næringsliv og innbyggere større trygghet i form av nødvendig trafikksikkerhet?",Kirsti Leirtrø,Arbeiderpartiet,2020-11-11,2020-11-18
2341,2020-2021,"​I svar til meg på skriftlig spørsmål nr. 291 bekrefter statsråden at ambisjonsnivået til regjeringen når det gjelder nybygg til Havforskningsinstituttet og Fiskeridirektoratet som skal være hjertet i havbyen Bergen er nedjustert med 330 mill. kroner i forhold til tidligere uttalt nivå. Dette reagerer selvsagt det politiske miljøet på Vestlandet på og næringslivet i regionen er også urolig over disse signalene. 
Hvorfor er iveren til regjeringen etter å nedjustere så sterkt når det motsatte skjer på andre statlige byggeprosjekter som regjeringskvartal til 36 mrd. kroner?",Helge André Njåstad,Fremskrittspartiet,2020-11-11,2020-11-18
2342,2020-2021,"Distrikts- og digitaliseringsministeren har gjentatte ganger uttalt seg utrolig positivt om bredbåndsdekningen i Norge, men dekningsgraden varierer veldig. De tettest befolkede områdene har en dekning på 96 pst. Dekningen i Distrikts-Norge er bare 56 pst. Områdene, med lavest befolkningstetthet, utgjør samtidig de dyreste områdene å bygge ut. 
Hvilken plan og tidshorisont har regjeringen for å oppnå full bredbåndsdekning i hele landet, for å unngå at vi også i framtiden har en todelt digital dekning?",Øystein Langholm Hansen,Arbeiderpartiet,2020-11-11,2020-11-18
2343,2020-2021,"Nesna er Nord-Norges nest eldste institusjon for høyere utdanning. Nedleggelsen av lærerutdanninga på Nesna, demonstrerer dessverre med all tydelighet at det trengs en bedre politikk for utdanningstilbud i hele landet, som grunnlag for bærekraftige lokalsamfunn og gode velferdstjenester nært der folk bor. Arbeiderpartiet vil bygge ut utdanningssystemet og prioritere desentralisert utdanning.
Men hva vil regjeringa gjøre for å styrke universitetenes rolle i regional utvikling og den praksisnære forskninga?",Nina Sandberg,Arbeiderpartiet,2020-11-11,2020-11-18
2344,2020-2021,"​Flere drosjesentraler har etter liberaliseringen av drosjenæringa 1. november kuttet ut beredskap på natta. Fylkeskommunene kan gi  enerett til å kjøre drosje noen steder, men dette gjelder bare enkeltturer. Dersom eneretten tildeles andre enn de som har avtaler for tilrettelagt transport, pasientreiser eller skoleskyss i området, vil ikke de som kjører på kontrakt kunne tilby enkeltturer i samme område. 
Hva vil regjeringen gjøre for å sikre et godt drosjetilbud i distriktene i framtida?",Sverre Myrli,Arbeiderpartiet,2020-11-11,2020-11-18
2345,2020-2021,"Arbeiderpartiet har som målsetting at vi skal ha bosetting og aktivitet i hele landet. Levende bygder og lokalsamfunn er en del av livsnerven i Norge, og bidrar til at vi har mangfold og muligheter til å kunne utnytte våre felles ressurser best mulig. Derfor er det viktig for Arbeiderpartiet å ha ordninger som gjør det attraktivt å bo i distriktene. Distrikts- og digitaliseringsministerens regjering har blant annet kuttet i pendlerfradraget.
Hvorfor mener statsråden at kutt i pendlerfradrag er god distriktspolitikk?",Stein Erik Lauvås,Arbeiderpartiet,2020-11-09,2020-11-18
2346,2020-2021,"Verftsnæringen sliter tungt for tiden. Et eksempel er Havyard verft i Leirvik, der det 5. november ble gitt beskjed om at 100 ansatte mister jobben. Næringen sliter både med mangel på oppdrag og høye kostnader til håndtering av koronapandemien, slik som testing og karantene for arbeidsfolkene. Det ligger ingen aktivitetsfremmende tiltak for verftsnæringen i regjeringens forslag til statsbudsjett for 2021. 
Vil statsråden vurdere sterkere tiltak som kan bidra til at den maritime næringen, og da særlig verftene, kommer seg gjennom krisen?",Sigbjørn Gjelsvik,Senterpartiet,2020-11-05,2020-11-11
2347,2020-2021,"Ekspertgruppen ledet av Steinar Holden foreslo en justert kompensasjonsordning som inkluderte lønnsutgifter for å styrke insentivene til å holde folk i jobb mens smitteverntiltakene var omfattende. Regjeringen har nå hatt mange måneder til å planlegge en ny ordning, som ennå ikke er på plass, men som ikke følger opp forslaget fra ekspertgruppen. 
Hvorfor har regjeringen valgt ikke å følge opp forslaget?",Rigmor Aasrud,Arbeiderpartiet,2020-11-05,2020-11-11
2348,2020-2021,"Helse Sør-Øst planlegger sentralisering og nedleggelser av sykehus i Hedmark og Oppland. Mange er bekymret for at økte reiseavstander vil svekke tryggheten og beredskapen der de bor, hvis man går inn for å bygge ett storsykehus og legge ned flere lokalsykehus, som Elverum eller Lillehammer. 
Vil statsråden vurdere endringene i sykehusstruktur i lys av koronapandemien, spesielt når det gjelder erfaringen med konsekvensene av å samle mange mennesker og fordelene ved å ha sykehusberedskap og fødeavdelinger spredt over flere enheter?",Emilie Mehl,Senterpartiet,2020-11-05,2020-11-11
2349,2020-2021,"Statsråden engasjerte seg i forlatte teiner på nordlandskysten i sommer. Kystvakten og Fiskeridirektoratet har brukt store ressurser på å hente opp slike teiner i et stort antall med media på slep. Samtidig er det i dag store områder som er båndlagt av snurrevadtau lagret på havbunnen som ødelegger for andre fiskeres bruk og sokning og slik bidrar til ukontrollert fiske. Tauene er stort sett registrert hos kystvaktsentralen.
Hvorfor reagerer ikke myndighetene på dette, og er statsråden mindre engasjert i forlatt snurrevadtau?",Torgeir Knag Fylkesnes,Sosialistisk Venstreparti,2020-11-05,2020-11-11
2350,2020-2021,"​Norge har investert i et av verdens mest avanserte forskningsskip, ""Dr. Fridtjof Nansen"". På grunn av koronapandemien har FNs matvareorganisasjon (FAO) avlyst alle tokt frem til juni 2021. Norad eier fartøyet, og Norge finansierer aktiviteten. Fartøyet må brukes for ikke å forfalle. Jeg har tidligere spurt om ""Dr. Fridtjof Nansen"" kan brukes til forskningsoppdrag i norsk farvann. Jeg oppfattet statsråden som positiv, men det ryktes at man fortsatt ikke har klart å komme til enighet. 
Når og hvordan vil statsråden finne en praktisk og økonomisk realistisk løsning?",Ruth Grung,Arbeiderpartiet,2020-11-04,2020-11-18
2351,2020-2021," Spørsmålet mitt går  til kommunalministeren.

Regjeringa har den siste tida vore oppteken av kva Fylkesmannen i framtida skal heita, mens Framstegspartiet er meir oppteke av kva rolle Fylkesmannen skal ha. 

I haust har eg besøkt ei rekkje lokalpolitikarar, og det er éin ting som går igjen når eg besøkjer dei, og det er historiene dei fortel meg. I Kinn fortel dei at Fylkesmannen stoppar mykje, bl.a. ein tursti som ikkje er ferdig. I Stavanger har Fylkesmannen nekta Biltema å selja bilting. I Etne seier Fylkesmannen nei til å byggja eit hus fordi det er lukt frå nabogarden. I Bjørnefjorden tek Fylkesmannen omkamp på tidlegare godkjende planar på grunn av manglande byggjegrense. I Fitjar kommune går Fylkesmannen imot ei flytebrygge på ei øy som ikkje har bilveg. Og – kanskje ironisk: I min heimkommune, Austevoll, fremja Fylkesmannen motsegn for manglande parkeringsplassar på ei øy der det aldri har vore ein bil. I Bergen var det to naboar som skulle byggja seg naust. Den eine fekk ja, den andre, på ein heilt identisk plass, sa Fylkesmannen nei til. I Masfjorden var det eit ungt par som ville flytta heim og skilja frå ei tomt på heimegarden. Fylkesmannen sa nei. Og i Lillesand stoppa Fylkesmannen ein garasje som lokalpolitikarane ville ha. 

Felles for alle desse sakene er at lokalpolitikarane har vore på plassen, dei har vurdert saka, dei har sagt ja. Fylkesmannen har ikkje vore på plassen. Han har sete på Google Maps og sagt nei. 

Regjeringa har sendt ei rekkje brev om at fylkesmennene skal vektleggja lokaldemokratiet sterkare. Seinast sende Monica Mæland eit slikt skriv. Når me møter lokalpolitikarar i heile landet, frå alle parti, fortel dei at dei ikkje opplever at ting har vorte betre. Dei opplever framleis at Fylkesmannen er for streng. Så eg lurer på: Er det på tide med eit nytt initiativ frå denne statsråden om at fylkesmennene skal vektleggja lokaldemokratiet sterkare?

",Helge André Njåstad,Fremskrittspartiet,2020-11-04,2020-11-04
2352,2020-2021," Naturen vår i Norge  privatiseres. Skog tas over av utenlandske oppkjøpere eller aksjeselskap.  Men Høyres parlamentariske leder hevder at det ikke er noe problem,  skogen blir i Trøndelag, den blir der den er, uten å tenke over  at både fossefallene våre og oljefeltene også fysisk ville blitt  der de var, om tysk, fransk eller amerikansk kapital hadde fått  kjøpt opp naturressurser, slik Høyre og Carl I. Hagen ønsket. Selv  om høyreregjeringen privatiserer alt fra skog til jernbane, blir  jo landet vårt geografisk liggende der det ligger, men vi blir et  fattigere land med færre arbeidsplasser og større forskjeller.

Det er likheten og friheten som nå er til salgs. Høyres sponsorer skal ha kortsiktig avkastning på sine pengegaver. Fellesskapet blir fattigere. Mulighetene til vanlige arbeidsfolk og familier innskrenkes. 

Hvorfor er det så viktig for landbruksministeren og høyreregjeringen å privatisere våre felles norske naturressurser?

",Nils Kristen Sandtrøen,Arbeiderpartiet,2020-11-04,2020-11-04
2353,2020-2021," Bedrifter og arbeidsplasser  i kultursektoren generelt og innen scene spesielt er svært hardt  rammet av koronakrisens konsekvenser. De som arrangerer konserter,  de som leverer lys og lyd, eller artistene selv har stått midt i  denne krisen siden mars. Når arrangører kun kan samle 200 publikummere  innendørs med faste sitteplasser, er det klart at bedrifter som  til vanlig lever av å arrangere konserter og festivaler med titusener  av publikummere, sliter og ikke vil være tilbake til normalen før  om lenge. 

Hardest rammet innen kultur er sceneteknisk produksjon. I snitt er hele 80 pst. av de ansatte fortsatt permittert. Men på tross av den akutte situasjonen og på tross av at kultursektoren i 2018 omsatte for 39 mrd. kr og sysselsatte 36 000 personer, har krisetiltakene til disse bransjene systematisk vært for små, kommet for sent og stadig vært fulle av hull og mangler. Etter måneder med protester fra opposisjonen og fra bransjen ble kompensasjonsordningen for avlyste arrangementer endelig utvidet til også å gjelde underleverandører. Men hittil har ingen fått penger. Det er kun kompensasjonen for perioden mars–april som er utbetalt. Først nå har ESA godkjent ordningen, og representanten fikk i et svar fra statsråd Raja vite at noe av grunnen til forsinkelsen handler om kontroll på søknadene, som ble bedt om fra statsråden selv. 

Jeg har møtt bedrifter innen sceneteknisk produksjon som er helt tydelige på at dette betyr konkurs. Et eksempel på dem som er hardt rammet, er Joker Lyd, Lys & Scene, en mellomstor underleverandør. Så mitt spørsmål til statsråd Raja er: Hva vil han si til folka i Joker, f.eks., som står i fare for å miste levebrødet sitt? Hvorfor har dette tatt så lang tid, og vil pengene bli betalt ut nå?

",Freddy André Øvstegård,Sosialistisk Venstreparti,2020-11-04,2020-11-04
2354,2020-2021," Mitt spørsmål går til kommunal-  og moderniseringsministeren.

Senterpartiet har vært tilbakeholden med å ha sterke meninger om nytt regjeringskvartal. Det er jo slik at vi alle ønsker å gjenreise Høyblokka og det som ble ødelagt etter 22. juli. Derfor var det også et bredt flertall bak den stortingsmeldingen som regjeringen la fram for 1,5 år siden. Men den meldingen har ingen oversikt over kostnader, og det kan ikke være slik at Stortinget har bundet seg opp til pengebruken før kostnadene har kommet på bordet.

Nå har vi fått kostnadsrammen i høst, og den viser at det kan komme til å koste opptil 36 mrd. kr å bygge et nytt regjeringskvartal. Det syns Senterpartiet ikke er akseptabelt. Min påstand er at ingen regjering vil kunne forsvare en slik pengebruk i lengden.

20 mrd. kr av disse midlene ønsker en å binde Stortinget opp til allerede nå i høstens budsjett, uten at vi har fått noen full oversikt over hva alle de enkelte delene av dette såkalte første byggetrinn, som skal koste 20 mrd. kr, faktisk vil koste.

Høyre er et parti som påberoper seg å være opptatt av nøkternhet i offentlige budsjett, men her kan altså Høyre komme til å ende opp som en pådriver for tidenes pengesluk i offentlig forvaltning. For svært mange vil det være veldig vanskelig å forstå at en skal bruke inntil 36 mrd. kr på kontorer til regjeringen, samtidig som det må spares i andre deler av velferd og offentlige investeringer.

Verken Oslo by eller distriktene ønsker seg denne type pengebruk. Hvorfor er det så viktig for Høyre og regjeringen å bygge med den løsningen som kan gi oss en kostnad for regjeringskvartalet som kan bli helt uholdbar høy?

",Marit Arnstad,Senterpartiet,2020-11-04,2020-11-04
2355,2020-2021," Mitt spørsmål går til statsråd  Abid Q. Raja. 

Dagbladet har i en serie avsløringer skrevet om en muslimsk ettermiddagsskole i Tromsø som i flere år har hatt et omfattende samarbeid med en svensk skole som er bøtelagt for diskriminering, kjønnsdelt undervisning og sensur av seksualpensumet. De har også skrevet om en saudiarabisk rikmanns bidrag på over 2,5 mill. kr til et muslimsk trossamfunn i Tromsø, og de har avslørt hittil ukjente pengeoverføringer samt Tromsø-moskeens rolle i et internasjonalt saudiskstøttet nettverk. 

Vi lever i en tid da den farlige effekten av ekstreme tolkninger av islam er tydeligere enn noen gang. Vi betaler nå prisen for framveksten av parallellsamfunn, antidemokratiske verdier og radikalisering i hele Europa, også i Norge. Dette mener Fremskrittspartiet at vi ikke lenger kan akseptere. Det er farlig å se gjennom fingrene med aktiviteter og spredning av verdier som kan fungere som en gift i vårt samfunn. Fremskrittspartiet stilte derfor i behandlingen av ny trossamfunnslov tidligere i år krav om – og fikk med seg et flertall i Stortinget på – at trossamfunn som mottar finansiering fra land som ikke selv respekterer religionsfriheten, skal miste offentlige tilskudd. Denne loven trer i kraft neste år. 

Statsråd Raja er også minister for likestilling. Jeg ønsker derfor å spørre statsråden om han vil ta initiativ til at regjeringen allerede nå stopper pengeutbetalingen til den aktuelle moskeen som Dagbladet har omtalt, og også til andre menigheter med tvilsomme koblinger, aktiviteter og utenlandsfinansiering som kan være skadelige for likestillingen og andre grunnleggende verdier i Norge. Og: Hva vil regjeringen foreta seg for å kartlegge om det er flere moskeer og trossamfunn i Norge i samme situasjon?

",Himanshu Gulati,Fremskrittspartiet,2020-11-04,2020-11-04
2356,2020-2021," Mitt spørsmål går til kommunal-  og moderniseringsministeren.

Kommuneøkonomien er en av de viktigste økonomiene her i landet. Det er kommunene som skal sørge for at ungene våre får en god og trygg skolegang. Det er kommunene våre som skal sørge for at vi har plass i barnehagen. Det er kommunene våre som skal sørge for at våre sykeste eldre som har behov for sykehjemsplass, får det. Det er kommunene som har ansvaret for at brannmannskapene er på plass når det trengs. Listen over kravene til hva kommunene skal innfri av velferdstjenester, er lang. 

Så leverer regjeringen og statsråden sitt budsjettforslag til kommunene for 2021. Ordførere og folkevalgte over hele landet reagerer svært negativt og sier rett ut at dette blir et kuttbudsjett. Nå holder vi koronasituasjonen utenfor – det blir et regnskap for seg. 

Kommunene varsler om kutt i dagtilbudet innenfor psykisk helse, kutt i støtte til lag og foreninger, hjemmehjelpstilbud kuttes – listen over kuttforslag er lang. Karmøy varsler 4 mill. kr i kutt til ressurskrevende brukere. Skien varsler 1 mill. kr i kutt til lag og foreninger. Namsskogan må kutte 7 pst. i driftsbudsjettet. I Indre Østfold kommune går hovedverneombud og tillitsvalgte ut og ber om hjelp, rammene er for trange. Vi ser at når kommunene først skal dekke opp for lønn, pensjoner til sine ansatte, økte utgifter til ressurskrevende brukere, barnehagenorm og andre lovkrav, strekker ikke pengene til. Hvorfor mener statsråden at disse kommunene allikevel får penger nok, når vi hører tilbakemeldingene? Hvorfor prioriterer statsråden fortsatt kutt i formuesskatten til Norges finanselite når vi samtidig ser tydelig at kommunene må kutte i velferdstilbud og støtte til frivilligheten?

",Stein Erik Lauvås,Arbeiderpartiet,2020-11-04,2020-11-04
2357,2020-2021,"​I kompensasjonsordningen for næringslivet i forbindelse med koronakrisen var det mange bedrifter som ikke fikk hjelp med de faste utgiftene sine. Et eksempel på dette var nystartede bedrifter som ikke kunne vise til omsetningsfall og et annet sesongbedrifter. Et eksempel på at byrdefordelingen i ordningen ikke var god nok, er at huseier i mange tilfeller ikke var villig til å sette ned bedriftens leiekostnad. Nå innføres det en bransjeavgrenset ordning. 
Kan statsråden garantere at de hardest rammede bedriftene nå fanges opp og at byrdefordelingen blir rettferdig?",Åsunn Lyngedal,Arbeiderpartiet,2020-11-04,2020-11-11
2358,2020-2021,"​Tidligere i år hadde vi et fergeopprør langs kysten på grunn av skyhøye priser for folk og næringsliv. I sommer ble regjeringspartiene og Fremskrittspartiet enig om å bevilge 150 millioner kroner til fergefylkene. I tillegg til denne bevilgningen har fergebilletten hatt lavere merverdiavgift, som ble senket fra 12 til 6 pst. noe som har bidratt til å dempe opprøret litt. Men forslaget til budsjett fra regjeringen satte det i gang igjen. Venstres gruppeleder i Vestland, Geir Kjell Andersland, sier det slik: ""Vi var både overraska og skuffa.""
 Hvorfor kutter regjeringen i pengene til fergefylkene?",Helge André Njåstad,Fremskrittspartiet,2020-11-04,2020-11-11
2359,2020-2021,"​I forbindelse med trontaledebatten vedtok Stortinget følgende: ""Stortinget ber regjeringen utarbeide klare retningslinjer for hvordan sårbare barn og unge, rusavhengige, funksjonshemmede, mennesker med alvorlige psykiske lidelser og andre utsatte grupper skal ivaretas ved en eventuell ny nedstenging."" I etterkant av dette vedtaket har koronasmitten økt vesentlig, og nye tiltak er iverksatt. 
Hvordan vil statsråden sørge for at samfunnet ivaretar sårbare grupper bedre enn det vi fikk til ved sist nedstenging?",Tellef Inge Mørland,Arbeiderpartiet,2020-11-03,2020-11-11
2360,2020-2021,"​I utbyggingssaker er begrepet samfunnsøkonomisk nytte avgjørende faktor. Ikke prissatte konsekvenser er ikke gjenstand for samme, tunge vurdering, men er opp til personlig skjønn i stor grad. Dette gjelder bl.a. hensyn til dyrka mark, naturmangfold og friluftsverdier. Klimahensyn blir også lite ivaretatt i modellene. 
Ser statsråden at det er svakheter ved disse modellene når det gjelder nedbygging av arealer, og vil han ta noen initiativ for å evaluere disse og eventuelt endre dem?",Arne Nævra,Sosialistisk Venstreparti,2020-10-29,2020-11-04
2361,2020-2021,"​Norske Skog står i en krevende situasjon på grunn av et sterkt fall i markedet for avis- og magasinpapir under koronapandemien. På toppen av dette kommer ekstraordinære koronakostnader som ikke har blitt kompensert, logistikkutfordringer og usikkerhet om framtidige rammevilkår i Norge. Én av tre papirmaskiner ved Saugbrugs i Halden er vedtatt stengt. Samtidig har man store muligheter for milliardinvesteringer i Norge som kan gi stor samfunnsnytte. 
Hvordan vil regjeringen bidra til omstillingsprosessen som kan gi økt norsk verdiskaping?",Sigbjørn Gjelsvik,Senterpartiet,2020-10-29,2020-11-04
2362,2020-2021,"Lukas Stiftelsen fikk i 2019 i oppdrag å etablere, utprøve og evaluere et frittstående hospice ved Betania Malvik. I statsbudsjettet for 2019 ble 30 mill. kroner øremerket til prosjektet. I 2020 ble posten gjort søkbar og Lucas Hospice ble tildelt et tilskudd på vel 19 mill. kroner. En av forutsetningene for opprettelsen av Lukas Hospice i 2019 var at dette skulle være et femårig prosjekt. Forutsetningene er nå vesentlig endret. Ansatte er permittert.
Hvorfor har ikke regjeringen sikret forutsigbarhet for Lukas Hospice i prosjektperioden?",Kjersti Toppe,Senterpartiet,2020-10-29,2020-11-04
2363,2020-2021,"Det norske støtteapparatet har påpekt utfordringer med støtte til produksjon og industriell bruk av hydrogen. I forbindelse med EU Green Deal har EU pekt på Important Projects of Common European Interest (IPCEI) som en mulig løsning for å få prosjektene i gang. Norge kan få nominere sine hydrogen-prosjekter innen utgangen av 2020 hvis vi velger å delta for å kunne støtte etablering av ny grønn industri i Norge. 
Hvordan ser regjeringen for seg at Norge kan få tatt del i IPCEI Hydrogen?",Åsunn Lyngedal,Arbeiderpartiet,2020-10-29,2020-11-04
2364,2020-2021,"Reiserestriksjoner pålagt av myndighetene har gjort at kundegrunnlaget i reiselivet har forsvunnet, 170 000 arbeidsplasser står på spill. Regjeringen har fulgt opp med en ny krisepakke for reiselivet på 1,4 milliarder kroner. Disse bevilgningene vil imidlertid ikke kunne bidra til å faktisk berge bedrifter og arbeidsplasser dersom man ikke også har langsiktige tiltak på plass. Jeg mener derfor at vi må iverksette tiltak som sørger for at vi har et reiseliv i Norge. 
Hva mener statsråden skal til for å kunne redde reiselivsnæringen?",Helge André Njåstad,Fremskrittspartiet,2020-10-29,2020-11-04
2365,2020-2021,Korleis vil statsråden syte for at ein framover tek ut mykje tømmer frå den norske skogen og at dette skal bidra til verdiskaping i Noreg?,Geir Pollestad,Senterpartiet,2020-10-29,2020-11-04
2366,2020-2021,"​I Halden Arbeiderblad kan vi lese at næringsministeren roser initiativ fra tillitsvalgte på Norske Skog Saugbrugs som har lansert muligheten for at man skal kunne unngå oppsigelser, ved at bedriften driver opplæring av ansatte i en periode. En slik løsning er anslått å koste om lag 40 millioner kroner. Saugbrugs trenger ikke ros fra statsråden, men politisk handlekraft. 
Vil statsråden ta grep slik at Saugbrugs kan få nødvendige midler for å unngå oppsigelser?",Elise Waagen,Arbeiderpartiet,2020-10-29,2020-11-04
2367,2020-2021,"Senterpartiet ønsker å flytte mer gods fra vei til bane. Noen tiltak for å få til det er kostbare, men det finnes grep som ikke krever store investeringer men som gir stor nytte. Bedre utnyttelse av Østfoldbanens østre linje er et billig og nyttig tiltak. Norske Skog Saugbrugs har sammen med andre aktører i Østfold og eksperter vist at en åpning for godstog på østre linje hele veien til Sarpsborg vil være samfunnsøkonomisk lønnsomt. 
Vil statsråden ta initiativ til å åpne Østfoldbanens østre linje for godstransport mellom Mysen/Rakkestad og Sarpsborg?",Bengt Fasteraune,Senterpartiet,2020-10-29,2020-11-04
2368,2020-2021,"​Industrilokomotivet Norske Skog Saugbrugs AS i Halden har besluttet å varig stoppe én av tre papirmaskiner fra 1. januar 2021. Det er dramatisk, og berører mer enn 50 ansatte. Bedriften har ikke sagt opp folk siden 1974. Det arbeides knallhardt fra ledelse og fagforeninger for omstilling til produksjon av nye tømmerbaserte grønne produkter. 
Hva vil statsråden legge til rette for av statlige omstillingspenger, f.eks. bedriftsintern opplæring, slik at fagfolk kan beholdes og skoleres til framtidas industriproduksjon i Halden?",Per Olaf Lundteigen,Senterpartiet,2020-10-29,2020-11-04
2369,2020-2021,"​Dagsavisen har avslørt hvordan Kunnskapsdepartementet med tidligere kunnskapsminister Jan Tore Sanner i spissen har trenert stortingsvedtaket om å evaluere seksårsreformen. Dette er alvorlig. Sanner var i utgangspunktet også imot en evaluering. Da departementet utlyste oppdraget kom det inn to interessenter, bl.a. ett fra Rambøll som ville ta oppdraget i samarbarbeid med Universitetet i Sørøst-Norge. Rambøll ble innkalt til et forhandlingsmøte som senere ble avlyst. 
Kan statsråden redegjøre for hvorfor dette møtet ble avlyst, hva det var med Rambølls prosjekt departementet ikke likte, og hvordan det kunne gå så lang tid før tråden ble tatt opp igjen?",Mona Fagerås,Sosialistisk Venstreparti,2020-10-29,2020-11-04
2370,2020-2021,"​Årlig rammes om lag 12 000 i Norge av hjerneslag. Uansett alder oppleves det utfordringer med overganger mellom ulike livsfaser. 
Hva vil statsråden gjøre for å sikre en bedre tverrfaglig oppfølging fra barn til ungdom, fra ungdom til voksen, fra spesialisthelsetjenesten til kommunalhelsetjenesten, og fra yrkesaktiv til AAP/ufør?",Nicholas Wilkinson,Sosialistisk Venstreparti,2020-10-29,2020-11-04
2371,2020-2021,"NOAH henvendte seg 15. september til Miljødirektoratet med forslag til tiltak for å forlenge deponikapasiteten på Langøya til 2030. NOAH legger følgende premiss for å forlenge deponikapasiteten: ""[...] det er en forutsetning for skissert forlengelse at ny deponikapasitet er tilgjengelig fra angitt sluttidspunkt for mottakskapasitet på Langøya"". 
Har statsråden informasjon som tilsier at NOAH vil investere i en forlengelse av deponikapasiteten på Langøya uten at staten har klarlagt ny deponikapasitet etter 2030?",Terje Aasland,Arbeiderpartiet,2020-10-29,2020-11-04
2372,2020-2021,"​Norsk skognæring og treindustri er avgjørende for omstilling til et mer fornybart samfunn. Det er avgjørende at de store ""lokomotivene"" i treindustriene driver utviklingen. Samtidig skal Norske Skog Saugbrugs i Halden legge ned en av sine papirmaskiner fra nyttår noe som berører 50 arbeidere ved fabrikken. Det representerer også et bortfall av behov for over 200 000 kubikk tømmer. 
Hvilke verktøy har statsråden i verktøykassa si for å hjelpe norsk skognæring og Norske Skog Saugbrugs spesielt videre med det grønne skiftet?",Ole André Myhrvold,Senterpartiet,2020-10-29,2020-11-04
2373,2020-2021,"​Etter at evalueringen av seksårsreformen ble avlyst i oktober 2019, tok det fem måneder før noen i Kunnskapsdepartementet fulgte opp med spørsmål om status i saken. Tidligere statsråd Sanner har sagt at det var en prioritert oppgave fra statsrådens side å følge opp den videre prosessen. Informasjon som nå er tilgjengelig etter Dagsavisen sine avsløringer, viser et motsatt bilde, at prosessen ble trenert og unødvendig forsinka.
Kan statsråden redegjøre for hva som egentlig skjedde i saken, og hva hun nå vil gjøre?",Torstein Tvedt Solberg,Arbeiderpartiet,2020-10-28,2020-11-04
2374,2020-2021,"​Flere instanser har pekt på muligheten av å nedskalere prosjektet med nytt regjeringskvartal ved å bruke eksisterende regjeringsbygninger. Det kan spare penger og byggetid. Det er særlig muligheten til fortsatt å bruke R5 og UDs lokaler på Victoria terrasse som trekkes fram. En slik gjenbruk vil bety at flere av de byggene man nå planlegger, kan skrinlegges. Det gjelder særlig det såkalte D-bygget som i bybildet vil bli en mur ned mot Youngstorget og den østlige delen av sentrum.
Vil regjeringen være helt uvillig til å drøfte en nedskalering?",Marit Arnstad,Senterpartiet,2020-10-27,2020-11-04
2375,2020-2021,"​For mange i dette landet er det vanskelig å forstå at det skal brukes 36 mrd. kroner på et nytt regjeringskvartal i Oslo, et prosjekt som heller ikke Oslo selv ønsker. Det er mange andre prosjekter rundt i landet som ikke blir realisert fordi det må spares, enten det er skoler, sykehus eller veier. Å være nøktern er sjølsagt viktig på alle områder. Vi må være nøye med hvordan skattebetalernes penger blir brukt. 
Hvorfor er det viktig for regjeringen å bygge med løsninger og til en prislapp som verken Oslo eller distriktene ønsker?",Trygve Slagsvold Vedum,Senterpartiet,2020-10-27,2020-11-04
2376,2020-2021,"Oslo kommune har kommet med sterke advarsler mot størrelsen og kostnadene ved det nye regjeringskvartalet: ""Oslo kommune mener det er paradoksalt at så store statlige investeringer kan gi som resultat en dårligere by for innbyggerne, næringsdrivende og kollektivreisende. Oslo kommunes primære syn er derfor at det nå er grunn til å vurdere hensiktsmessigheten av prosjektet på nytt. Prosjektet kan nedskaleres betydelig."" 
Hvorfor vil ikke regjeringen lytte til Oslo bystyre i dette spørsmålet?",Jan Bøhler,Senterpartiet,2020-10-27,2020-11-04
2377,2020-2021,"​I Meld. St. 21 (2018–2019) om nytt regjeringskvartal kan man lese at regjeringen har lagt stor vekt på at Stortinget skal være godt informert om prosjektet. Regjeringen forventer nå at Stortinget skal vedta 1. byggetrinn til 20,5 mrd. kroner, men opplyser i liten grad om hvordan beløpet fordeler seg på de ulike delene av prosjektet. 
Kan statsråden klargjøre hva de samlede sikringstiltakene i 1. byggetrinn koster, hva som er den samlede kostnaden for henholdsvis bygg A og bygg D, og dessuten hva prosjektet med å legge om Ring 1 koster?",Willfred Nordlund,Senterpartiet,2020-10-27,2020-11-04
2378,2020-2021," Mitt spørsmål går til  forsvarsministeren.

NATO har investert store midlar i flybasen på Andøya. NATOs inspeksjonsteam, som nyleg var på Andøya, var ifylgje kjelder oppgitt over situasjonen i dag. Det har frå statsministeren vore sagt at Andøya òg i framtida skal ha militær aktivitet på flybasen. Kommunen har fått kart frå forsvarssjefen der ein har halde att område som skal vere til militært bruk. Men i eit nyleg svar på spørsmål frå Senterpartiet svara derimot statsråden at for Andøyas del betyr dette at funksjonen som alternativ landingsplass tek slutt etter at flybasen vert fasa ut for militært bruk, og at funksjonen eventuelt vert overført til Evenes når den nødvendige mottakskapasiteten er på plass.

Sjølv om dette var svar på eit spørsmål om mottak av nordiske militærfly, er svaret tydeleg: All militær aktivitet på Andøya skal stanse. Det må då òg gjelde for NATO-allierte. No kan statsråden eigentleg meine kva han vil, men NATO har vel òg sitt eige syn på dette, og dei har lagt ned store midlar i investeringar i flybasen på Andøya.

Kan statsråden stadfeste at NATO har godteke total nedlegging av flyplassen på Andøya, at ein ikkje skal ha han i bruk etter 2025, som er tidspunktet då han skal vere lagd ned?

",Liv Signe Navarsete,Senterpartiet,2020-10-21,2020-10-21
2379,2020-2021," Det nærmer seg jul og  høytid med stormskritt, og et sikkert høytidstegn i Trøndelag i  hvert fall er at køen på E14 mellom Stjørdal og Storlien tetter  seg til. I år vil den køen være betydelig kortere. Bakteppet for  det er selvfølgelig ikke positivt, men på den positive siden betyr  det at trønderne og resten av innbyggerne langs eller nær svenskegrensen  i år kommer til å legge igjen mer penger i norske butikker. Det  er selvfølgelig bra for disse butikkene. De øker omsetningen sin  og marginene sine, og de får muligheten til å ansette flere folk.  Det er bra for oss alle. 

Men det er også bra for dem som produserer varene. Når Oskar Sylte selger mer brus på bekostning av svenske brusprodusenter, eller når Aass selger mer øl istedenfor svenske bryggerier, eller når Nidar selger mer sjokolade enn tidligere, er ikke det bra bare for Molde, Drammen og Trondheim – det er bra for hele Norge. Ingenting tyder på at vi forbrukere spiser eller drikker mer av disse varene, vi handler dem i Norge istedenfor i utlandet. Det er også bra for oss forbrukere. Det er ikke sånn at jeg eller andre jeg kjenner, foretrekker å dra til Sverige istedenfor på Rema på hjørnet. Bra for klimaet er det også om vi holder oss hjemme.

Men det er ikke gitt at dette kommer til å fortsette i framtiden. Forhåpentligvis kan vi åpne grensene igjen, og da tilsier alt at nordmenn igjen vil valfarte til Sverige for å handle billigere varer, særlig med det framlagte statsbudsjettet. Vi kunne, som Danmark har gjort, forsøkt å løse dette permanent ved å sette ned avgiftene på typiske varer som vi handler i utlandet. Det ville ha styrket norske bedrifter, trygget arbeidsplasser her hjemme og gjort hverdagen litt enklere for oss alle. Mitt spørsmål til finansministeren blir derfor: Når vi nå ser alle de positive effektene dette bidrar til, hvorfor grep han ikke den sjansen?

",Sivert Bjørnstad,Fremskrittspartiet,2020-10-21,2020-10-21
2380,2020-2021,"Norge ligger på bunnen blant  OECD-landene når det gjelder eksportfremme. Vi taper markedsandeler  hver eneste dag, det gjøres lite for å fremme bedriftenes muligheter  for eksport, vi taper i konkurransen mot våre naboland, og vi vinner  ikke nye andeler i framvoksende økonomier som i Asia og i Afrika.  Dette er tapte muligheter. 

Spørsmålet går til næringsministeren. 

Utfordringen er selvfølgelig økonomisk bærekraft og trygge, framtidsrettede arbeidsplasser. I lys av manglende satsing på eksportfremme er det manglende tiltak for viktige framtidsnæringer her hjemme. Et godt eksempel er regjeringens manglende innsats overfor den maritime klyngen, en klynge som vil være et viktig fundament for vår framtid når det gjelder arbeidsplasser, verdiskaping og ikke minst framtidige eksportinntekter. 

Menons prognoser for den maritime næringen fra august 2020 er skremmende lesning. Hovedscenarioet er tap av 100 mrd. kr i omsetning i løpet av 2022, 15 000 årsverk kan bli borte. Hvis vi får nye smittebølger, kan omsetningsfallet være 130 mrd. kr, 20 000 årsverk kan bli borte. At folk langs kysten nå er redde for arbeidsplassene sine, har jeg stor forståelse for. 60 pst. av arbeidsplassene til de verftansatte kan være borte. Det er ganske dramatisk. Oljepakken og statsbudsjettet bygger ikke nye muligheter som direkte virker inn på den maritime klyngen, og som kan trygge arbeidsplassene. Den maritime klyngen er vår inngang til framtiden på mange måter. Det er avgjørende hvis vi skal lykkes med havvind, karbonfangst og -lagring, blått hydrogen, havmineraler, og hvis vi fortsatt skal kunne være ledende innenfor sjømat. Og ikke minst: Den maritime kompetansen er også løsningen på nullutslipp for skipsfarten. Vi mener det er totalt uakseptabelt å sitte passiv og se på det som skjer innenfor den maritime klyngen. Arbeidsplassene er viktige, og den maritime kompetansen er et viktig bidrag for framtidens løsninger.

Spørsmålet til statsråden er derfor: Er det akseptabelt å sitte stille i båten som en passiv tilskuer og se på at man tapper kysten, verftene og den maritime industrien for kanskje 20 000 arbeidsplasser allerede i løpet i 2022?

",Terje Aasland,Arbeiderpartiet,2020-10-21,2020-10-21
2381,2020-2021," Mitt spørsmål går til forsvarsministeren.  Han har nemlig vært på handletur i utlandet og dratt kredittkortet  i lokal valuta. Det kan være risikabelt, som vi vet. Det kommer  fram i budsjettet at totalkostnaden for F-35-kampflyene nå er ventet  å bli 98,8 mrd. kr. Det er 20 mrd. kr mer enn den styringsrammen  som Stortinget har lagt til grunn, og 10 mrd. kr mer enn kostnadsrammen  som regjeringen har vært klar på at de ikke skulle bryte med. Vi  har altså en gigantisk kostnadssprekk på gang, hvis de beregningene  regjeringen nå legger til grunn for utviklingen i dollarkursen,  er riktige. Det er en regning som regjeringen tidligere har forutsatt  skulle tas innenfor forsvarsbudsjettet, og som dermed setter hele  diskusjonen om langtidsplanen for Forsvaret i et helt annet lys,  og som gjør at spørsmålet om hvordan disse kostnadene skal håndteres,  hvor det skal kuttes for å dekke denne gigantiske kostnadssprekken, og  klokskapen i at stortingsflertallet – på tross av gjentatte advarsler  om at dette kunne skje – så sent som i fjor høst kjøpte seks nye  fly, må på dagsordenen.

I et brev til kontroll- og konstitusjonskomiteen datert den 17. juni 2019 avviste forsvarsministeren at det lå an til en kostnadssprekk for F-35. Der kunne han fortelle oss:

Nå har han selv lagt fram et budsjett hvor beregningene tyder på at vi kan få en overskridelse som er utover Stortingets vedtatte kostnadsramme, og da er spørsmålet om forsvarsministeren nå vil omtale dette som en kostnadssprekk.

",Audun Lysbakken,Sosialistisk Venstreparti,2020-10-21,2020-10-21
2382,2020-2021," Reiselivsnæringa er ei viktig  næring i bygd og by, og det har eg eit spørsmål til næringsministeren  om, for det er ei næring som er svært hardt ramma av koronatiltaka. 

Om lag 170 000 menneske jobba i reiselivsnæringa før korona – arbeidsplassar i heile landet. Senterpartiet er oppteke av at flest mogleg av desse skal behalda jobbane sine, at flest mogleg av dei sunne verksemdene i landet vårt skal overleva koronakrisa. Det er viktig for kvar enkelt som jobbar i næringa, og det er viktig for familiane deira og for lokalsamfunna. 

Reiselivsnæringa er ei framtidsnæring. Å hjelpa reiselivsnæringa er ikkje å gje almisser; det er ei investering i verdiskaping og arbeidsplassar i heile landet. Næringa opplever ei regjering som har ei passiv tilnærming og manglande forståing for situasjonen som næringa er i. Samtidig som regjeringa forsøker å skapa eit intrykk av handlekraft, aukar frustrasjonen i næringa. Ein presenterer tiltak, men desse er kortsiktige og lite treffsikre. Det verkar som om regjeringa er meir oppteken av å halda hyppige pressekonferansar enn av å sikra langsiktige rammevilkår for reiselivet.

Regjeringa ser ut til å ha eit engasjement for reiselivsnæringa som går ut på nyttårsaftan. Det er tiltak som vert kutta, og ein vektlegg ikkje den krisa som ein står midt inne i. Og i denne situasjonen vel regjeringa bl.a. å gå inn for at avgifta for reiseliv skal doblast frå 1. januar 2021, frå 6 pst. til 12 pst.

Mitt spørsmål til næringsministeren – og reiselivsministeren – går på situasjonen som reiselivet står i. Kva er det reiselivsministeren ser med situasjonen i reiselivet som gjer at det, i den situasjonen me no står i, framstår som ein god idé å kutta ordningar samt å dobla reiselivsmomsen? 

",Geir Pollestad,Senterpartiet,2020-10-21,2020-10-21
2383,2020-2021," Jeg ønsker å stille  spørsmål til næringsministeren. 

Fremskrittspartiet har alltid vært opptatt av den maritime næringen og av norske sjøfolk. Vi har jobbet hardt for bl.a. å få inn, beholde og styrke nettolønnsordningen. Vi sørget bl.a. for at vi hevet taket på denne ordningen. Den ble forenklet og utvidet i 2016/2017, og vi fikk den lovfestet i 2017. 

I statsbudsjettet som er lagt fram nå, er det lagt opp til en svekkelse av ordningen. Vi avvikler den ordningen som går på NIS-lasteskip, altså det såkalte deep sea-segmentet. Det var en ordning som ble innført i 2017. Samtidig innføres det et tak på ordningen på 200 000 kr. Hele nettolønnsordningen svekkes altså med 270 mill. kr. 

Maritim næring kaller dette for en skuffelse, og de er veldig fortvilet over at regjeringen legger opp til en enorm uforutsigbarhet i den situasjonen vi er i nå. 

Så spørsmålet mitt er ganske kort: Hvorfor er regjeringen så opptatt av å rasere den maritime næringen?

",Morten Ørsal Johansen,Fremskrittspartiet,2020-10-21,2020-10-21
2384,2020-2021," Dei siste vekene har det vore  mykje debatt om forskjellane i Noreg har auka. Det har enda med  å verta ein debatt om kva som eigentleg er fakta, og ikkje om kva  me burde gjera for å få forskjellane mellom folk ned.

Eg har registrert at Høgre har avfeia rapporten om formuesskatt frå Frischsenteret og NMBU, som regjeringa sjølv har bedt om, og når SSB har laga ein rapport om at ulikskapane er større enn me hadde trudd, svarar Høgre at rapporten er litt pussig. Det er noko litt amerikansk over måten å nærma seg fakta på, og ikkje på den gode måten. Folk bør kunna stola på at ansvarlege parti ikkje dyrkar sine eigne alternative fakta.

Eg har tenkt å gjera oss begge ei teneste. Alle dei fakta eg no kjem til å referera til i spørsmål til finansministeren, har Finansdepartementet som kjelde. Så lat oss no ta ein diskusjon om ulikskap.

Ifølgje Finansdepartementet har kapitalinntektene «blitt mer konsentrert blant de rikeste». Det står på side 43 i nasjonalbudsjettet. Ein enklare måte å seia det på, er at dei rikaste har vorte rikare. Kva har finansministeren tenkt å gjera med det?

",Hadia Tajik,Arbeiderpartiet,2020-10-21,2020-10-21
2385,2020-2021,"Ledigheten er høy i hele landet, men noen kommuner er ekstraordinært hardt rammet. Dette gjelder for eksempel Ullensaker kommune, hvor over 8 prosent av arbeidsstyrken er registrert som arbeidsledig. 
Hva gjør regjeringen for å hjelpe kommuner som Ullensaker, som opplever ekstraordinær høy ledighet?",Rigmor Aasrud,Arbeiderpartiet,2020-10-15,2020-11-04
2386,2020-2021,"Alpinanleggenes Landsforening beskriver i en pressemelding 12. oktober situasjonen som dramatisk, og mener at regjeringens krisetiltak i liten grad har truffet næringen. Vedlikeholdskompensasjon til alpinanleggene utgjør kun ca. 12 prosent av det næringen har søkt om. Tilsvarende tilbakemeldinger kommer også fra fornøyelsesparker og omreisende tivoli.
Er statsråden villig til å endre innretningen på ordningen, slik at midlene Stortinget har bevilget, faktisk blir nyttet for å ivareta de kriserammede virksomhetene i stedet for å stå ubrukt?",Sigbjørn Gjelsvik,Senterpartiet,2020-10-15,2020-10-21
2387,2020-2021,"Stortinget har slått fast at Sykehuset Namsos skal være akuttsykehus. Helikopterlandingsplass må løses på sykehusets arealer. Saken om tilpasning av landingsmulighetene vurderes i Justis- og beredskapsdepartementet. Namdalsavisa skriver 13. oktober at prosjektleder ikke vil anbefale midler til ny landingsplass ved Sykehuset Namsos. 
Hvordan vil statsråden sikre nødvendige investeringer i ny helikopterlandingsplass ved akuttsykehuset i Namsos slik at de nye ""Sea Queen""-redningshelikoptrene skal kunne lande ved sykehuset?",Ingvild Kjerkol,Arbeiderpartiet,2020-10-15,2020-10-21
2388,2020-2021,"Kampen mot lovbrudd i sjømatnæringa er svært viktig for Norge og omdømmet vårt som sjømatnasjon. Dette var bakgrunnen for at tidligere statsråd Harald Tom Nesvik i 2018 nedsatte et offentlig utvalg som skulle gi råd om framtidas fiskerikontroll. Utvalget skulle blant annet se på hvordan vi best kan utnytte de samlede kontrollressursene i kampen mot ulovlig fiske, og de kom med sine anbefalinger i NOU 2019: 21 Framtidens fiskerikontroll i november 2019. 
Vil statsråden komme med en sak til Stortinget som oppfølging av NOU-en, så Stortinget kan behandle denne viktige saken?",Cecilie Myrseth,Arbeiderpartiet,2020-10-15,2020-10-21
2389,2020-2021,"Statens helsetilsyn har komme med omfattande kritikk mot leiinga i Helgelandssjukehuset. Den plutseleige stenginga av kreftkirurgien har skada HMS for medarbeidarar og leiarar, skada føretaket sitt omdømme og ført til at risikoen for skadar og dødsfall hos pasientane kan ha auka. Samtidig er helseføretaket kritisert for kjøp av tenester frå eit eksternt PR-byrå, som også hadde fått tilsendt tre hemmeleigstempla kreftrapportar med sensitiv og teiepliktig informasjon.
Kva gjer statsråden for å sikre kvalitet, ro og tillit i Helgelandssjukehuset?",Kjersti Toppe,Senterpartiet,2020-10-15,2020-10-21
2390,2020-2021," Den 19. juni vedtok Stortinget  at vindkraftkonsesjoner skulle gjennomgås. Forventningene var store  både på Haramsøya og en rekke andre steder i landet vårt. Så kvitterer  Tina Bru ut vedtaket i forslaget til budsjett ved å vise til at  departementet nå har gått igjennom fem konsesjoner. Gjennomgangen  har fått null betydning i den virkelige verden, og viser at partiene  som sto bak vedtaket i juni – Arbeiderpartiet, Høyre, Fremskrittspartiet,  Senterpartiet, Venstre og Kristelig Folkeparti – har holdt folk  for narr. Man kan lure på om juni-vedtaket bare var en avledningsmanøver.

Ta f.eks. Gismarvik Vindkraftverk: Opprinnelig ble det søkt om at turbinene skulle ha en makshøyde på 130 meter. I den endelig godkjente planen er turbinene på 200 meter, og dette er fra departementets gjennomgang åpenbart helt fint. Eller Haramsøy, der NVE, mens Fremskrittspartiet satt med statsråden, droppet å varsle innbyggerne om endringer i konsesjonen. Her viser Bru til at det sto to reportasjer i lokalavisen, og da må jo folk ha skjønt at det ble endringer. Og gjennomgangen sier at alt er også fint og flott med Haramsøya.

Vedtaket i juni innebar at kun saker som ikke er endelig vedtatt, skulle gjennomgås. Nå ser vi hvor korttenkt også dette var. 

Måkaknuten vindkraftverk fikk ny eier i 2017 og søkte da om fornyet konsesjon. Dagen etter søknaden fikk de innvilget fornyet anleggskonsesjon med en samlet installert effekt på 66 MW. Fem dager senere godkjente NVE en utvidelse av effekten til 99 MW. En så stor endring skal etter lovverket utløse ny konsekvensutredning, men det skjedde ikke. Og siden saken er ferdig behandlet, blir det ingen ny gjennomgang av den saken.

Mener Solberg at den manglende lydhørheten overfor lokalbefolkningen er riktig, og at den pågående raseringen av norsk natur bare kan fortsette som fram til nå?

",Bjørnar Moxnes,Rødt,2020-10-14,2020-10-14
2391,2020-2021," Jeg merker meg en  økende entusiasme her på Stortinget for å boikotte flyselskaper  og minner om at dersom vi hadde hatt et ordentlig utbygd togtilbud,  hadde ingen i denne salen trengt å fly, med unntak av på kortbanenettet,  naturligvis.

For tre år siden påla Stortinget regjeringen å rapportere på klimaeffekten av framlagt budsjett, men en slik oversikt mangler i regjeringen Solbergs budsjett, som ble lagt fram forrige uke. Det er alvorlig. For å kunne føre en effektiv klimapolitikk, må man vite effekten av politikken man fører, og pengene man disponerer. 

Når det gjelder det som derimot finnes i budsjettet, slår framskrivinger fast at regjeringen ikke vil nå sitt eget utslippsmål for veitrafikken. Regjeringen har lovet oss at om ti år skal utslippene fra trafikken på norske veier være halvparten så store som de var i 1990. Men i statsbudsjettet står det at regjeringen bare vil klare å kutte 26 pst., altså halvparten av det Solberg har lovet. På tross av det foreslår regjeringen bl.a. å kutte i elbilfordelene. Regjeringen øker trafikkforsikringsavgiften, slik at det blir over 2 000 kr dyrere i året å eie elbil. Det vil koste norske elbilister til sammen 800 mill. kr neste år. Samtidig gjør ikke regjeringen det dyrere å eie fossilbiler. 

Hvordan kan statsministeren være sikker på at dette grepet ikke vil påvirke elbilsalget negativt og føre regjeringen enda lenger bort fra sitt eget mål om å kutte utslippene på norske veier?

",Kristoffer Robin Haug,Miljøpartiet De Grønne,2020-10-14,2020-10-14
2392,2020-2021," Forskjellane mellom  folk i Noreg aukar med denne regjeringa. Dei rikaste drar ifrå resten,  og ein stadig større del av verdiane hamnar i lommene på nokre få.  Kontrasten til folk flest blir stadig større. 

Denne regjeringa har den tvilsame rekorden å ha sørgt for å skape rekordmange milliardærar og rekordmange barn som veks opp i fattigdom. Men, som dette statsbudsjettet også viser, er det nokon som må finansiere skattelettene og skattekutta til dei aller rikaste i dette samfunnet. Nokre grupper i samfunnet må ta rekninga, og eitt av dei mest opprørande kutta er det regjeringa har gjort i stomitilbodet for barn som har utlagt tarm eller urinvei. 

Regjeringa har for 2020 sett ei grense, ei såkalla kvote, på kor mykje stomiutstyr dei som treng det, kan få. No begynner dei årlege kvotene å bli brukte opp, og folk må sjølve ut med fleire tusen kroner i månaden – ein rett dei tidlegare hadde, som no er tatt bort frå dei. 

Bettina Lindgren er styreleiar i Løvemammaene, og ein kan seie at det er ein organisasjon som har oppstått på grunn av dei smålege kutta som regjeringa har stått for på dette feltet. På nettsida si fortel ho om si fortviling og sitt sinne over desse smålege kutta. Dottera hennar har nemleg stomi. Bettina skriv: 

Kva er statsministerens svar til Bettina og alle dei andre som er ramma av regjeringas kutt i stomiutstyr?

",Torgeir Knag Fylkesnes,Sosialistisk Venstreparti,2020-10-14,2020-10-14
2393,2020-2021," I Norge har vi sikret  det nasjonale, det norske, eierskapet til naturressursene våre –  til vannkraften, til skogen, til jorda. Vi har hatt en nasjonal  tenkning: Hvordan kan vi bruke våre naturressurser, fra fisk til  skog, til å skape arbeidsplasser og verdier i her i landet?

Nå i høst har vi sett at takket være et smutthull i den svært viktige konsesjonsloven, som sikrer nasjonalt eierskap, selges det et areal på 540 000 dekar fra norske til tyske hender. Det arealet er større enn hele Oslo fylke.

Representanten Trond Helleland fra Høyre ble spurt om hva Høyre syntes om at det nasjonale eierskapet svekkes på denne måten. Svaret til Trond Helleland var at han ikke synes det har så mye å si om det er norske eller utenlandske eiere – skogen blir i Trøndelag uansett, så det har ikke så mye å si om det er tyskere eller nordmenn som eier denne skogen.

Dette mener jeg er en fullstendig historieløs uttalelse. Tenk hvor viktig det er at vi har sikret eierskapet til fossefallene. Det har skapt den industrien vi ser: kraftindustrien og ingeniørmiljøene, det er enorme miljøer – vi har hatt eierskap til skog- og jordressursene som har ført til verdiskaping og industri i en generasjon. Og en har sikret nasjonal kontroll over fiskeriressursene langsetter kysten.

Jeg ser i Høyres program at der er det den samme historieløse tilnærmingen – det skal være fritt fram hvem som skal eie norsk natur, hvem som skal eie Norge.

Så mitt spørsmål til statsministeren er: Ser Høyre-leder og statsminister Erna Solberg det som et problem at det er tyske eller kinesiske interesser som i stadig større grad er interessert i å kjøpe norske naturressurser?

",Trygve Slagsvold Vedum,Senterpartiet,2020-10-14,2020-10-14
2394,2020-2021," I forrige uke la jo regjeringen  frem statsbudsjettet, og det er naturlig å følge opp noen av elementene  derfra. 

Maritim næring har betydelige utfordringer, ikke minst som følge av koronapandemien, og jeg må si at det er vanskelig å få øye på regjeringens bidrag for å avhjelpe situasjonen som maritim næring står i. På tross av regjeringsplattformens formuleringer, der det står «å legge til rette for en konkurransekraftig maritim næring», og der det står at man skal «videreføre nettolønnsordningen for sjøfolk», presterer altså regjeringen å kutte i nettolønnsordningen, en ordning som sikrer maritim kompetanse, som sikrer rekruttering av norske sjøfolk, og som sikrer konkurransedyktige rammevilkår for rederiene. Rederiet Odfjell, som tidligere har flagget hjem 20 skip, og som har 150 norske sjøfolk omfattet av ordningen, uttalte da budsjettet ble lagt frem, at de måtte ta en ny runde på satsingen på norske sjøfolk og norsk kompetanse. 

Da blir mitt spørsmål til statsministeren: Hvorfor følger ikke statsministeren opp sin egen plattform, og hva mener hun er regjeringens bidrag til den maritime næringen midt i denne koronapandemien? 

",Siv Jensen,Fremskrittspartiet,2020-10-14,2020-10-14
2395,2020-2021," Etter forrige uke, med trontaledebatt  og budsjett, er det to spørsmål som står helt sentralt nå i det  året vi har fram mot et valg: ulikheten i det norske samfunnet og  konsekvensen av det, og hvordan arbeidslivet vårt utvikler seg,  om det er orden eller uorden. 

Jeg ble minnet på aktualiteten i dette i går kveld da jeg fløy hjem fra Stavanger med SAS. På vei ut av kabinen ble jeg snakkende med piloter og kabinansatte. De er i en vanskelig situasjon, det erkjenner de, koronasituasjonen bringer det, men det er kommet noe nytt. Vi har et nytt selskap på vei inn i luftfarten i Norge som illustrerer at en bransje som har vært vant til ordnede forhold, nå ser uorden komme sigende. Wizz Air har en konsernsjef som karakteriserer fagforeninger som dogmer og ineffektivitet, mener at fagforeningene okkuperer selskapene, kaller det barnslig og slår fast at fagforeninger ikke er deres kultur.

Dette er opprørende i seg selv, men det er også beskrivende for hva som skjer i deler av arbeidslivet. De fleste i Norge jobber i seriøse deler av arbeidslivet, men i deler av det er det en utvikling med useriøs innleie, altfor mye deltid, lønnstyveri og ulovlige kontrakter, som innen hotell og restaurant, deler av bygg og anlegg og bilvask. Arbeidsfolk blir stående alene. De som er mest usikre fra før, blir enda mer utsatt. De er prisgitt en arbeidsgiver, og de har ingenting å stille opp med hvis sjefen skulle behandle dem dårlig. Det er en kilde til økende ulikhet.

Jeg tror de fleste i Norge vil ta avstand fra slike uttalelser som denne sjefen legger fram. Det tror jeg også Erna Solberg vil gjøre. Men spørsmålet er: Hva gjør vi med det? Dette selskapet er på vei inn. Det skal etablere seg i Norge. Hvilke signaler sender det at vi får en aktør som har de holdningene til folk som gjør et ærlig og viktig arbeid? Hva er statsministerens holdning, og hva tenker hun å gjøre med dette veldig uheldige forholdet?

",Jonas Gahr Støre,Arbeiderpartiet,2020-10-14,2020-10-14
2396,2020-2021,"Jeg registrerer at distriktsministeren har vært på reise for å flagge pilotprosjektet for Statens hus i enkelte distriktskommuner. Fremskrittspartiet har mottatt henvendelser fra bekymrede lokalpolitikere om at det vil være kommunene som til slutt vil sitte igjen med regningen for prosjektet. 
Kan statsråden garantere at prosjektet Statens hus blir fullfinansiert av staten og ikke blir et utlegg for kommunene?",Helge André Njåstad,Fremskrittspartiet,2020-10-08,2020-10-21
2397,2020-2021,"Regjeringen har sendt forslag om alternativer til taksameter på høring. Uansett resultat vil reglene være like for alle, så det er altså ingenting som tilsier at endrede forretningskonsept i seg selv skal ha noen betydning, eller at det skal være noen forskjell på ""tradisjonell"" eller ny måte å drive taxivirksomhet på. Innføring av takstameter har vært viktig for å sikre at lover har blitt fulgt. 
Er statsråden enig i at bortfall av takstameter kan føre til mer juks i taxibransjen?",Siv Mossleth,Senterpartiet,2020-10-08,2020-10-14
2398,2020-2021,"De norske sjømannsorganisasjonene og LO, har sammen med bl.a. Senterpartiet i en årrekke krevd at Norge innfører regler om norske lønns- og arbeidsvilkår langs Norges kyst og på norsk sokkel. Regjeringen har tidligere avvist dette og vist til at dette vil kunne være ulovlig etter internasjonal lov. Fra 1. oktober i år innførte Storbritannia krav om britisk minstelønn for alle skip som opererer på britisk sokkel.
Vil regjeringen innføre regler som sikrer norske lønns- og arbeidsvilkår langs Norges kyst og på norsk sokkel?",Sigbjørn Gjelsvik,Senterpartiet,2020-10-08,2020-10-14
2399,2020-2021,"Senterpartiet er bekymret for andelen ukvalifiserte lærere i skolen. Det er to nasjonale kilder for statistikk om lærere i grunnskolen og én for videregående opplæring, nemlig Statistisk sentralbyrås statistikk om ansatte i barnehage og skole og Grunnskolens Informasjonssystem. Statsråden har varslet en gjennomgang av tallgrunnlaget, bl.a. i VG 22. august.
Hvor langt er arbeidet kommet, og når kan vi vente oss kunnskap om lærermangelen i skolen?",Marit Knutsdatter Strand,Senterpartiet,2020-10-08,2020-10-14
2400,2020-2021,"Hvorfor vil ikke statsråden målrette avbyråkratiserings- og effektiviseringsreformen i universitets- og høgskolesektoren, slik regjeringen i sin politiske plattform går inn for?",Nina Sandberg,Arbeiderpartiet,2020-10-08,2020-10-14
2401,2020-2021,"I en fersk undersøkelse utført på oppdrag fra Utdanningsforbundet svarer kun 8 av 100 skoler at de har fått dekket koronautgifter. Samtidig har 62 pst. av de spurte fått signaler om budsjettkutt neste år. I en lignende undersøkelse melder barnehagene om høyt fravær og mangel på vikarer. Ansatte i skoler og barnehager over hele landet er overarbeidet allerede til høstferien. 
Hva hindrer regjeringen fra å gi de nødvendige midlene nå, slik at en unngår koronakutt i skoler og barnehager?",Torstein Tvedt Solberg,Arbeiderpartiet,2020-10-08,2020-10-14
2402,2020-2021,"Stiftelsen Narviksenteret driver med formidling, dokumentasjon og forskning på spørsmål knyttet til krig og konflikt, og er et av syv slike sentre i Norge. På grunn av smitteverntiltak hadde de ved utgangen av september en inntektssvikt på 893 058 kroner. Inntektssvikten for 2020 ser ut til å bli på 1 107 951 kroner. De har ikke fått noen kompensasjon for inntektssvikten, og har måttet ta ned sitt aktivitetsnivå på grunn av dette. 
Vil statsråden sikre hjelp også til Stiftelsen Narviksenteret?",Åsunn Lyngedal,Arbeiderpartiet,2020-10-07,2020-10-14
2403,2020-2021,"Mange taxisjåfører er urolige på grunn av situasjonen i næringen. Mange har opplevd permitteringer og dramatiske fall i omsetningen. Flere av fylkeskommunene uttrykker bekymring for om det vil være aktører igjen i markedet til å utføre taxitjenester, inkludert kontraktkjøring for skoleskyss og pasienttransport, når situasjonen etter covid-19-utbruddet stabiliserer seg. 
Vil statsråden lytte til taxinæringa som er i en fortvilt situasjon, og utsette regjeringens planlagte deregulering av taximarkedet?",Bengt Fasteraune,Senterpartiet,2020-10-07,2020-10-14
2404,2020-2021,"Fleire distriktskommunar i Hordaland står frå veke 42 utan avtaledekning om pasientreiser med Sykehuskjøp, Helse Bergen HF. Grunnen er manglande avtalar blant anna knytt til pris. I område utan avtale må pasientar ordne reisa sjølv, og legge ut for det reisa kostar. Spesialisthelsetenestelova § 2-1 a, punkt 6, slår fast at helseføretaka har lovfesta ansvar for transport til undersøking og behandling i helse- og omsorgstenesta.
Meiner statsråden at det å legge dette ansvaret på sjuke pasientar, er i tråd med kravet i lova?",Kjersti Toppe,Senterpartiet,2020-10-06,2020-10-14
2405,2020-2021,"Sosialistisk Venstreparti er kjent med planer om sammenslåing av Manglerud politistasjon og Stovner politistasjon. Alle berørte bydelsutvalg har uttalt seg kritisk til disse planene. Området har sårt behov for nærpoliti. SV mener sammenslåing er en utvikling i feil retning og vil ramme det viktige forebyggende arbeidet politiet retter mot ungdom.
Hva er begrunnelsen for denne sammenslåing, og på hvilken måte vil statsråden sikre at tjenestene nær befolkningen blir opprettholdt?",Petter Eide,Sosialistisk Venstreparti,2020-10-02,2020-10-14
2406,2021-2022," Bevilgningene til  forskning og utvikling over Nærings- og fiskeridepartementet er  på om lag 5 mrd. kr og utgjør, sammen med de totale FoU-bevilgningene  og investeringene, en helt avgjørende rolle i omstillingen av bedriftene  våre og i å skape et mer innovativt, bærekraftig og konkurransedyktig  næringsliv. Etter at revidert nasjonalbudsjett ble lagt frem, har  det kommet sterke reaksjoner på og vakt stor bekymring at regjeringen  har både utsatt og kuttet i viktige investeringer i forskningsinfrastruktur.  Det har skapt en uro for videre utlysninger av midler gjennom Forskningsrådet,  deriblant viktige stimuleringsmidler for å lykkes i EUs forsknings-  og innovasjonsprogram, hvor bedrifter får hente fra den fremste  kunnskapsbasen vi har, får hente hjem kapital og får inngå i viktige  grønne, digitale prosjekter, som gir mulighet til å være med og  utvikle fremtidens næringsliv.

Kan næringsministeren garantere at regjeringen ikke vil svekke investeringene i næringsrettet forskning og infrastruktur?

",Linda Hofstad Helleland,Høyre,2022-05-25,2022-05-25
2407,2021-2022," I USA finnes det  et uttrykk som sier: «If it looks like a duck, swims like a duck,  and quacks like a duck, it is probably a duck.» 

I februar 1949 avga regjeringen Gerhardsen følgende erklæring: 

Fremskrittspartiet har tidligere støttet denne avtalen, men etter Russlands invasjon i Ukraina har vi innsett at baseavtalen tilhører en annen tid, og at Norge har behov for å skrote det 73 år gamle vedtaket, noe vårt landsmøte har vedtatt. 

Regjeringen har imidlertid valgt en annen tilnærming. Den sier at avtalen fra 1949 ligger fast, altså ingen baser i Norge. Regjeringen har samtidig fornuftig nok invitert til en permanent amerikansk tilstedeværelse på norsk jord. De amerikanske soldatene skal etablere seg på det regjeringen kaller «omforente områder». Her får amerikanske styrker rett til uhindret tilgang og bruk av fasiliteter i områder på norsk territorium som skal benyttes til militære formål. Eller, som avtalen sier: 

I Wikipedia defineres en militærbase på denne måten: 

Jeg forstår at det kan være krevende for en Arbeiderparti-ledet regjering å innrømme at man har valgt å endre norsk basepolitikk. Hva konkret er forskjellen på et militært omforent område og en militærbase? Eller sagt på en annen måte: Hva er det regjeringen ville tillatt på en militærbase som den ikke ville tillatt på et omforent militært område? 

",Christian Tybring-Gjedde,Fremskrittspartiet,2022-05-25,2022-05-25
2408,2021-2022," Næringsministeren er glad  i å bruke store ord – veldig store ord. Berre i denne spørjetimen  har han snakka om regjeringa sine storstilte satsingar og gigantiske  prosjekt. Men det grøne skiftet går ikkje raskare avhengig av adjektiva ein  næringsminister bruker. Det går raskare når fossile løysingar vert  gjorde dyrare, når private investerer meir i grøne løysingar, og  når det offentlege stimulerer til miljøteknologi.

Når det gjeld det første punktet, har regjeringa svekt CO2-avgifta som verkemiddel. Når det gjeld det andre, har regjeringa inndratt kapital med 9 mrd. kr i auka skattetrykk. Då skulle ein tru at staten iallfall hadde mykje pengar å bruke på å støtte miljøteknologi, gjennom aktiv næringspolitikk, gjennom støtte til klimainvesteringar. 

Så eg har stilt regjeringa eit spørsmål, nemleg om klima- og miljøinvesteringane i revidert nasjonalbudsjett går opp eller ned. Det spørsmålet stilte eg til finansministeren, og svaret kom i går. Svaret er eit netto kutt på 222 mill. kr – ikkje til det eg definerer som klima- og miljøsatsingar, men til det regjeringa sjølv definerer som klima- og miljøsatsingar. Det inkluderer fleire postar under Næringsdepartementet, der ein føreslår både å kutte 22 mill. kr i støtte til næringsretta maritim forsking og å kutte 53 mill. kr til kondemneringsordninga for skip og avvikle heile ordninga, som er ein viktig del av grøn skipsfart-innsatsen.

Når næringsministeren både her i dag og elles ute i samfunnet snakkar om regjeringa sine gigantiske satsingar, storstilte løft, det store, grøne industriskiftet som skal skje, og den aktive næringspolitikken, då vert det naturlege spørsmålet: Kvifor er det då slik at regjeringa han er ein del av, føreslår å kutte klimasatsingane netto med 222 mill. kr i revidert nasjonalbudsjett?

",Sveinung Rotevatn,Venstre,2022-05-25,2022-05-25
2409,2021-2022," Det har de siste ukene  kommet opplysninger om flere alvorlige varslersaker i Forsvaret,  der de som varsler, opplever at de ikke blir tatt på alvor når de  leverer varsler. I de sakene som har blitt kjent, har sakene også  blitt håndtert på avdelingsnivå i Forsvaret, og verken varslersaken  eller de kritikkverdige forholdene ser ut til å ha blitt kjent på høyere  nivå i Forsvaret. Det kan også virke som det er liten støtte til  dem som skal håndtere varslene på avdelingsnivå. 

Fra de kjente sakene ser det også gjennomgående ut som de som får straffer eller andre reaksjoner etter at varslene har blitt behandlet, får fortsette i stillingene sine og i noen tilfeller avansere oppover. Saker som dem vi har hørt om de siste ukene, skader Forsvarets omdømme. Det er svært viktig at varslersaker håndteres seriøst. Det har veldig stor betydning for den som varsler, men det har selvfølgelig også betydning for rettssikkerheten til den det blir varslet om. Forsvaret er en stor og kompleks organisasjon, og varslersaker er også krevende å håndtere, men det må finnes en grunnleggende tillit til at varsler får konsekvenser hvis straffbare eller kritikkverdige forhold avdekkes. Folk skal orke å ta belastningen med å varsle, og de skal tørre å varsle. Dette handler ikke bare om selve varslingssystemets opplegg og rutinene for å melde ifra, men også om hvordan varsler håndteres når de mottas, og hva konsekvensene blir. Hvordan Forsvaret jobber med varslingssaker og kultur har også mye å si for rekruttering og det å beholde personell, og det er viktig at forsvarssjefen i dag morges signaliserte at alle varslersakene i Forsvaret nå skal gjennomgås på nytt. 

Hva vil forsvarsministeren nå gjøre sammen med Forsvaret for å få håndtering av varsler til å fungere etter hensikten?

",Ine Eriksen Søreide,Høyre,2022-05-25,2022-05-25
2410,2021-2022," I midten av juni  skal WTO, Verdas handelsorganisasjon, ha sitt neste ministertoppmøte.  Der kjem matvarekrisa til å få ei sentral rolle. Eg reknar med at  jordbruksministeren kjem til å reise ned og delta i diskusjonane  der.

Eg står her med eit skriv som Noreg har skrive under på. Det er eit initiativ i WTO der Noreg, saman med ei rekkje andre rike, vestlege land, ønskjer å innføre eit forbod mot at land kan innføre eksportrestriksjonar på mat – ein vil altså innføre eit forbod mot at land kan ha restriksjonar på eksport av mat. Dette skjer samtidig som verda er i ei akutt matkrise. Land i store delar av verda kjempar no ein kamp for å halde oppe produksjonen og brødfø eiga befolkning. Prisen på bensin, gjødsel, såkorn og andre innsatsfaktorar har skote i vêret og ført til at spesielt fattige land no har store problem med å halde oppe eigen matproduksjon og brødfø si eiga befolkning.

Kvifor vil regjeringa nekte desse landa å brødfø eiga befolkning ved å innføre restriksjonar på eksport?

I dag finst det ingen slike typar restriksjonar på matvarer i WTO-avtalen, nettopp fordi det har vore tradisjon for at land skal ha moglegheit til å sikre si eiga befolkning mat først, for så å eksportere overskotsvarer. 

Grunnen til at eg spør jordbruksministeren, er at eit av hovudmåla i norsk jordbrukspolitikk har vore å brødfø vår eiga befolkning. Kvifor vil regjeringa nekte andre land å gjere det same?

",Torgeir Knag Fylkesnes,Sosialistisk Venstreparti,2022-05-25,2022-05-25
2411,2021-2022," Næringsministeren har  vært statsråd i over sju måneder nå, og i denne siste spørretimen  i denne sesjonen kan det være passende å gjøre opp status så langt,  i alle fall sett fra Stortingets side.

Det var ikke måte på hva statsråd Vestre skulle utrette da han tiltrådte. Norge skulle eksportere mer enn noensinne, industrien skulle bli grønnere og mer nyskapende enn noensinne, virkemiddelapparatet skulle revolusjoneres, og ikke minst skulle vi gå fra en såkalt passiv næringspolitikk til en aktiv næringspolitikk – hva nå enn det skulle bety. Fasiten er at Vestres departement ikke har levert en eneste ordinær sak til Stortinget de første sju månedene – ikke én proposisjon, ikke én stortingsmelding. 

Det mest aktive Nærings- og fiskeridepartementet har gjort den siste tiden, er å foreslå en utsettelse av den viktigste forskningsinfrastrukturen for noen av våre mest verdiskapende næringer, olje og gass, fiskeri og havbruk, maritim sektor, nemlig Ocean Space Centre, til store protester fra et samlet arbeids- og næringsliv. Hvis det er en mer aktiv næringspolitikk, tror jeg mange lengter tilbake til den mer passive, som næringsministeren ville ha kalt det. 

I en periode med veldig krevende tider for mange bedrifter, særlig små og mellomstore, knyttet til høyere strømpriser, raskt økende drivstoffpriser, problemer med transport og verdikjeder, har næringsministeren toet sine hender i møte med vanlige bedrifters utfordringer. Igjen og igjen har vi fått høre at regjeringens medlemmer tar dette på alvor, at de vurderer situasjonen nøye, og at de er opptatt av å handle raskt, men ingenting skjer. 

Statsråden har besøkt mange bedrifter i det siste, og det er vel og bra, men hva annet konkret har egentlig næringsministeren gjort de siste sju månedene?

",Sivert Bjørnstad,Fremskrittspartiet,2022-05-25,2022-05-25
2412,2021-2022," Etter flere somre  med pandemi og en svært vanskelig situasjon for reiselivet jobbes  det nå hardt i bransjen for å komme seg på beina igjen. Reiselivet  står klare til å ta imot gjester fra inn- og utland og sikre arbeidsplasser  rundt omkring i hele landet. Senest i går kveld meldte TV 2 at reiselivet  skriker etter arbeidskraft foran en travel sommer. Destinasjon Hemsedal  melder at deres medlemsbedrifter nå utfordres av mangel på arbeidskraft,  og at løsningen for dette på kort sikt er å leie inn via bemanningsbyrå.  Hoteller i Oslo må nå holde frokostsaler og restauranter stengt  fordi de ikke har tilgang på folk. 

Reiselivet i hele Norge melder om dramatiske konsekvenser for en hardt presset næring fordi de ikke får ta i bruk innleid arbeidskraft når pågangen er høy. Forventningene til at næringsministeren skulle snu hver stein for å få fart på næringslivet etter pandemien, ser dessverre ikke ut til å bli innfridd – tvert imot. Næringsministeren og regjeringen gjør det så vanskelig som mulig for en hardt presset næring. 

Hvordan mener næringsministeren at reiselivet skal gå sin første normalsommer etter pandemien og en høysesong i møte, når regjeringen fjerner adgangen til å leie inn midlertidig arbeidskraft mens man står overfor høye topper og trenger folk og hender?

",Linda Hofstad Helleland,Høyre,2022-05-25,2022-05-25
2413,2021-2022,"""– Hvis folket vil det, og hvis vi får regjeringsmakt, skal Søgne kommune gjenoppstå"", sa nåværende finansminister og partileder i Senterpartiet, ifølge Fædrelandsvennen, før stortingsvalget. 
Vil statsråden legge til rette for at Søgne kan gjenoppstå som en egen kommune?",Tobias Drevland Lund,Rødt,2022-05-19,2022-05-25
2414,2021-2022,"I april endret regjeringen akuttmedisinforskriften. Nå trenger ikke lenger ambulansebiler være bemannet med to personer med kompetansebevis for utrykningskjøring. Den som ikke er ambulansearbeider, må nå ha autorisasjon eller lisens som helsepersonell og nødvendig ambulansefaglig kompetanse. Men regjeringen har ikke definert hva de mener med begrepet ""nødvendig kompetanse"". 
Hvorfor svekker regjeringen kompetansekravet til ambulansearbeidere, og på hvilken måte skal regjeringen sørge for at dette ikke svekker pasientsikkerheten?",Erlend Svardal Bøe,Høyre,2022-05-19,2022-05-25
2415,2021-2022,"Et mangfold i velferdstjenestene er viktig for velferdsstatens bærekraft, men like viktig for å kunne tilpasse tjenestene i størst mulig grad til den enkeltes ønske og behov. Regjeringen skal utrede utfasing av kommersiell drift i skattefinansierte velferdstjenester. 
Når presenteres mandatet, kan statsråden garantere at utvalget skal utrede hvilke konsekvenser omleggingen får for brukerne, pårørende, ansatte og lokalsamfunn, og vil det gjennomføres en helhetlig analyse av hvordan det vil påvirke tilgangen på velferdstjenester?",Tone Wilhelmsen Trøen,Høyre,2022-05-19,2022-05-25
2416,2021-2022,"Regjeringen uttrykker at de ønsker å dempe konfliktnivået i forbindelse med utbygging av kraft. En energikommisjon skal vurdere de viktigste konflikttemaene, og NVE har utredet hvordan natur og lokalsamfunn kan tas mer hensyn til. Denne uken er det rettssak mellom Øyfjellet Wind og Jillen-Njaarke reinbeitedistrikt. Vindkraftverket vil stenge trekkleier og flyttveier mellom sommer- og vinterområder, områdene kalles uerstattelige. Staten har selv valgt å bli partshjelp i saken – mot reindriften. 
Synes statsråden at dette demper konfliktnivået?",Sofie Marhaug,Rødt,2022-05-19,2022-05-25
2417,2021-2022,"Samme uke som Europa markerte EØS-avtalens 30-årsdag, lanserte Støre-regjeringen sitt EØS-utvalg som skal utrede norsk utenforskap. Senterpartiets proteksjonistiske agenda om å frarøve norske eksportbedrifter deres viktigste marked har til en grad vunnet frem. Utvalget skal utrede Storbritannias erfaringer. Men den utredningen har vi allerede. Den kalles brexit. Og spør du britiske bedriftseiere, har brexit vært alt annet enn en suksesshistorie. 
Kan statsråden redegjøre for hvorfor det er en god idé å la seg inspirere av brexit?",Linda Hofstad Helleland,Høyre,2022-05-19,2022-05-25
2418,2021-2022,"EØS-avtalen sikrer Norge deltakelse i EU-programmer for utdanning, forskning og innovasjon, deriblant verdens største forsknings- og innovasjonsprogram, Horisont Europa. Internasjonalt samarbeid gir økt kvalitet i forskning, innovasjon, bedre offentlige tjenester og et konkurransedyktig næringsliv. Men for å lykkes trengs det langsiktig og forutsigbar satsing. 
Hvordan vil statsråden bidra til å sikre stor norsk deltakelse i EU-programmene?",Kari-Anne Jønnes,Høyre,2022-05-19,2022-05-25
2419,2021-2022,"Til tross for at vi stadig lever lenger, ser det ut til at regjeringen ikke har en plan for flere sykehjemsplasser. Dette er å rygge inn i fremtiden. Allerede nå ser vi at det er vanskelig å få sykehjemsplass, og statssekretær i Helse- og omsorgsdepartementet, Ole Henrik Krat Bjørkholt, har uttalt at det vil bli færre sykehjemsplasser per eldre fremover. Det virker som regjeringen er rådvill, mens Fremskrittspartiet i årevis har kjempet for en bedre hverdag for de eldre.
Mener statsråden det er verdig at enda flere eldre kommer til å stå uten sykehjemsplass?",Bård Hoksrud,Fremskrittspartiet,2022-05-19,2022-05-25
2420,2021-2022,"I Hurdalsplattforma vil regjeringa styrke tilverking av fisk i Noreg. Tveiterås-utvalet meiner at: ""[…]tollsatsene norsk sjømatindustri møter i eksportmarkedene jevnt over høyere desto høyere bearbeidingsgraden er. Det er rimelig å anta at en reduksjon av tollsatsene for bearbeidede produkter vil føre til en mindre andel av norsk fiskeråstoff vil bli eksportert ubearbeidet, til fordel for bearbeiding i Norge."" 
Korleis meiner statsråden at regjeringas EØS-utgreiing vil kunne medverke til at tollsatsane for norsk sjømat kan bli reduserte?",Olve Grotle,Høyre,2022-05-19,2022-05-25
2421,2021-2022,"I UDs pressemelding 6. mai står det at regjeringen har gitt utvalget som skal utrede erfaringene fra EØS-avtalen, mandat til å utrede EØS-samarbeidet det siste tiåret og andre relevante avtaler Norge har med EU, og å gi råd om hvordan norske interesser best kan ivaretas i samarbeidet med EU. 
Hvis meningen er å få råd om hvordan norske interesser best kan ivaretas i samarbeidet med EU, hvorfor nekter regjeringen å utrede hvilke konsekvenser et norsk EU-medlemskap vil kunne ha for ivaretakelsen av norske interesser i samarbeidet med EU?",Ine Eriksen Søreide,Høyre,2022-05-19,2022-05-25
2422,2021-2022,"The International Commission on Missing Persons (ICMP) legger ned et viktig arbeid for å avdekke og lokalisere mennesker som er forsvunnet under krise og konflikt. Norge har tidligere støttet ICMPs arbeid, slik som på Vest-Balkan. Innsatsen er viktig for å kunne bringe saker frem for internasjonale domstoler. ICMP har blitt invitert av Ukrainas riksadvokat og ukrainsk UD for å bistå i arbeidet med å lokalisere forsvunne mennesker og etterforske forsvinningene. 
Akter regjeringen å støtte ICMPs arbeid i Ukraina?",Ingjerd Schie Schou,Høyre,2022-05-19,2022-05-25
2423,2021-2022," Mitt spørsmål går også  til arbeids- og inkluderingsministeren.

Over 16 000 ukrainske flyktninger har kommet til Norge, og vi skal sørge for at de får en varm velkomst i Norge, at de raskt kommer seg ut i jobb og aktivitet og får en så normal hverdag som mulig fram til de kan reise tilbake til Ukraina for å bygge opp et fritt land. Noe av det viktigste for å lykkes med det er å sørge for at de raskest mulig bosettes i en kommune. Mange tusen venter nå på beskjed om hvilken kommune de skal få bo i. Det kan gjøre at mange venter med å få en tilknytning til arbeidslivet, og det gjør også at barn ikke får komme i det skolemiljøet de kanskje skal komme i, eller ta del i idrettslaget i den kommunen de kanskje skal være i i tiden framover. Det er bra at kartleggingen nå går fortere, men det er fortsatt sånn at bosettingen tar for lang tid. 

Det er også sånn at denne flyktningkrisen er noe annerledes enn flyktningkriser vi har opplevd før. Nå er det veldig mange som bor privat. Det veldig mange som har flyttet til en kommune hvor de allerede har tilknytning til lokalsamfunnet. Da er det også av interesse at de raskest mulig får tilknytning til nettopp det lokalsamfunnet. Det er mulig for kommunene og flyktningene å avtale selvbosetting, men mange kommuner vi nå snakker med, gir oss innspill om at IMDi rett og slett bruker for lang tid på å fatte vedtak om selvbosetting. Høyre mener vi bør se på muligheter for å forenkle ordningen med selvbosetting, sånn at det i en overgangsfase er tilstrekkelig at kommunene selv fatter vedtak om bosetting for dem som nå bor privat. 

Mitt spørsmål er om statsråden også ønsker å forenkle ordningen med avtalt selvbosetting.

",Mari Holm Lønseth,Høyre,2022-05-18,2022-05-18
2424,2021-2022," Mitt spørsmål går til  samferdselsministeren.

Er det én ting vi politikere stadig blir møtt med fra næringslivet, er det forutsigbare rammebetingelser – det er alt de ber om. Når de skal investere i kostbart utstyr, er de helt avhengig av at vi følger langtidsplaner, og at vi følger det vi sier, og de signalene vi sender ut fra dette hus. 

Vi vet at senest i fjor sommer mente Arbeiderpartiet her i Stortinget, og Senterpartiet også, at man skulle satse på samferdsel, og at man egentlig burde gjøre enda mer enn hva foregående regjering gjorde. Det skulle bygges over hele landet, ble det sagt. Man skulle bygge smartere. 

Tidligere i år var Stortingets transport- og kommunikasjonskomités leder, Erling Sande, ute og sa at han ville avlyse flere av de store veiprosjektene. Det har vært sprikende signaler fra regjeringen under marsjen. Senest 6. mai i år var samferdselsministeren ute i media og utsatte og nærmest avlyste tre store, viktige veiprosjekter. Den 10. mai, få dager etterpå, var representanter fra både Arbeiderpartiet og Senterpartiet ute og sa at nå skal vi avlyse, utsette, bygge mindre, mer fylkesvei, mer rassikring. Samme dag, på formiddagen, kom Statens vegvesen med sin prioriteringsliste. De tre aller viktigste prosjektene, som samferdselsministeren hadde utsatt og nesten avlyst uken før, var det viktig å bygge. 

Spørsmålet er: Hva er egentlig regjeringens samferdselspolitikk? Er det noen politikk? Og er man enig i at dette er uklare signaler å sende ut til en stor anleggsbransje som står i knestående?

",Morten Stordalen,Fremskrittspartiet,2022-05-18,2022-05-18
2425,2021-2022," Mitt spørsmål går til arbeids-  og inkluderingsministeren. I forbindelse med revidert nasjonalbudsjett  foreslår regjeringen å fjerne karensperioden i AAP-regelverket.  Det betyr at Nav mister insentivet til å avklare folk raskere, og  mottakerne risikerer å bli værende i denne ordningen i svært lang  tid uten å bli klarert til jobb eller uføretrygd.

Alle som går på arbeidsavklaringspenger, ønsker å få en avklaring, men ofte har det tatt veldig lang tid. Vi har eksempler på mennesker som har stått fast i en ordning i over ti år, i tiden før Solberg-regjeringen innførte denne karensperioden. Så mitt spørsmål til statsråden er: Hva tenker statsråden om at regjeringens forslag kan bidra til at mennesker kan bli værende i et system i årevis, uten å få avklaring?

",Anna Molberg,Høyre,2022-05-18,2022-05-18
2426,2021-2022," Mitt spørsmål går til arbeids-  og inkluderingsminister Marte Mjøs Persen.

Pensjonsreformen har gjort at vi alle må forholde oss til kompliserte begreper, som «levealdersjustering». Kort fortalt betyr det at pensjonene kuttes år for år. Som eldre arbeidstakere blir man dermed stilt overfor et vanskelig valg: å stå lenger i jobb eller å få en pensjonisttilværelse der man må telle hver krone. For eksempel må jeg som er født i 1987, jobbe til jeg er 74 år og 4 måneder for å kompensere for kuttene i pensjonsreformen. For politikere og andre med fysisk behagelige jobber er det kanskje et reelt valg, men for renholdere, kokker og butikkmedarbeidere er dette det som amerikanske gangstere ville ha kalt «an offer you can’t refuse». Det er komplett urealistisk at arbeidsfolk med tunge yrker skal jobbe til de godt over 70 år. Med mindre man vil ofre helsen, er det eneste alternativet å bli en fattig pensjonist. 

Det urettferdige med levealdersjusteringen er at en ikke tar hensyn til dødens klasseskille. Det er nemlig ikke tilfeldig hvor lenge folk lever. Folk med behagelige kontorjobber lever lenger enn dem som vasker kontorgolv. Høyt utdannede lever lenger enn dem med færre år på skolebenken. De rike lever lenger enn dem som har lite. Statistikken viser at mannlige kokker i snitt lever sju år kortere enn leger. På LO-kongressen vil man om kort tid ta debatten om levealdersjusteringen er riktig.

Mitt spørsmål til statsråden er om hun vil ta initiativ til å gjøre noe med det usosiale utslaget av levealdersjusteringen når Stortinget skal behandle evalueringen av pensjonsreformen til høsten.

",Emma Watne,Rødt,2022-05-18,2022-05-18
2427,2021-2022," Jeg ønsker å stille et spørsmål  til arbeids- og inkluderingsministeren om flyktningsituasjonen vår.  Det er ingen tvil om at krigen i Ukraina og mottak av tusenvis av  flyktninger, kvinner og barn har gitt oss en krevende oppgave. Kommunene sier  de er utålmodige, og enkelte begynner også å bli lettere frustrert.  Det ble skapt et inntrykk av stor hastegrad da dette skjedde, og  man jobbet derfor også intenst med å få opp et mottaksapparat og  gjøre alt klart til det som kunne bli busser med flyktninger.

Så har tiden gått, som statsråden er godt kjent med, og man venter. Maten som ble kjøpt inn, er nå kastet. Kommunene peker på IMDi, Integrerings- og mangfoldsdirektoratet, og IMDi peker på kommunene. Årsakene er helt sikkert mange, sammensatte og kompliserte, men resultatet er dog det samme: Det går for sent.

Mitt spørsmål er: Hvilke vurderinger gjør statsråden seg av den situasjonen vi nå står i, og hvilke grep tar man nå for å bedre den situasjonen vi er oppe i?

",Grete Wold,Sosialistisk Venstreparti,2022-05-18,2022-05-18
2428,2021-2022," Spørsmålet går til samferdselsministeren  – ikkje overraskande.

Europa er i krig. Vi har eit klimahysteri i Europa og utfordringar innan energi, som gjer at olje- og gassprisane går til himmels. Dette har ført til at drivstoffprisane har auka med 40–50 pst., noko som gjer at transportnæringa og Maskinentreprenørenes Forbund får enorme kostnader, og at kostnadsveksten er formidabel. I tillegg har ein store utfordringar med å få likviditeten på plass, og ein har varsla, bl.a. i Maskinentreprenørenes Forbund, at det ligg an til massive permitteringar, og at det kan verte oppseiingar, med bakgrunn i den galopperande prisspiralen når det gjeld spesielt drivstoff, men også bygg og anleggsvarer generelt i bransjen.

Spørsmålet til samferdselsministeren er: Kan han forklare korleis regjeringa har tenkt å møte desse utfordringane innan transportnæringa og Maskinentreprenørenes Forbund? Når ein i landbruksoppgjeret har argumentert med at ein kjem i møte utfordringar i veksten i kostnader innan landbruksnæringa, er signalet regjeringa gjev no, at ein skal kutte på bygging av store vegprosjekt – ein kuttar ned på vedlikehaldsmidlar og ikkje minst midlar til asfalt – så ein gjer altså det stikk motsette og lagar det verre for transportnæringa og for maskin- og entreprenørnæringa. 

Forklar kva som er greia, og korleis ein har tenkt å løyse utfordringane i transportnæringa og for maskin- og entreprenørnæringane i heile Noreg.

",Frank Edvard Sve,Fremskrittspartiet,2022-05-18,2022-05-18
2429,2021-2022," Jeg har et spørsmål til samferdselsministeren.

I den siste tiden har vi opplevd stor usikkerhet, først på grunn av avslutning av pandemien og så krig i Ukraina, noe som har gitt økte kostnader på mange områder i samfunnet. Uavhengig av det har regjeringspartiene spredd stor usikkerhet om samferdselssatsingen framover. I Senterpartiet har representanten Erling Sande innført en slags krympestrategi, der det er om å gjøre å nedskalere og vanne ut de satsingene som det er lagt opp til i NTP. Vi vet at SV har blitt enige med regjeringspartiene om en full gjennomgang av alle store veiprosjekter, og hvis det hadde vært opp til SV, hadde jo alle blitt skrinlagt. Vi ser også at representanter for Arbeiderpartiet begynner å snakke om nedskalering av store prosjekter. 

Det er mange som er usikre på retningen framover. Det eneste som er sikkert, er at Senterpartiet og Arbeiderpartiet er langt unna det som lå til grunn da vi behandlet NTP i fjor, der de to partiene ville ha minst like stor satsing som de daværende regjeringspartiene. Ingenting de har stått for, gjelder lenger i samferdselspolitikken. Den 9. august understreket Jonas Gahr Støre at det ikke skulle være noe kutt i byprosjektene, at en skulle satse videre der, og at en skulle øke andelen til 70 pst. for å dekke store kollektivprosjekter fra statens side. Nå har forhandlingene om nye byvekstavtaler, bl.a. med Tromsø, stoppet opp, og i den nye samleproposisjonen fra departementet er de mindre byområdene Bodø, Ålesund, Haugesund, Arendal, Grimstad og Vestfoldbyene satt helt på vent. 

Hva er regjeringens samferdselspolitikk framover? Finnes det en linje?

",Trond Helleland,Høyre,2022-05-18,2022-05-18
2430,2021-2022,"Aftenbladet har avslørt at en politimester lot være å varsle Spesialenheten om mistanke om grovt bedrageri. Saken er ikke unik, og sammen med Sjøvold-saken og tidligere saker kan det se ut som det er en ukultur i politiet når det kommer til varsling. Det er positivt at politiet får et varslingsombud, men det er uholdbart at Politiets Fellesforbund advarer sine medlemmer mot å varsle. Et ombud vil ikke være nok til å bøte på en ukultur blant ledere i politietaten. 
Hvordan vil statsråden sørge for at det ryddes opp i varslingskulturen i politiet?",Sveinung Stensland,Høyre,2022-05-18,2022-05-25
2431,2021-2022,"Etter grundig journalistisk arbeid fra VG har det kommet frem ulike forklaringer fra Justis- og beredeskapsdepartementet om når man fikk kjennskap til at nåværende PST-sjef Hans Sverre Sjøvold hadde vært i besittelse av ulovlige våpen. 
For å få klarhet i saken spør jeg statsråden: Opplyste Sjøvold om våpnene i ansettelsesintervjuet eller i autorisasjonssamtalen med departementet, og på hvilket tidspunkt fikk departementet kjennskap til at PST-sjefen hadde oppbevart ulovlige våpen?",Andreas Sjalg Unneland,Sosialistisk Venstreparti,2022-05-18,2022-05-25
2432,2021-2022,"Selv om rusreformen ble nedstemt i 2021, har det skjedd store endringer på feltet. Signaler fra Riksadvokaten og Høyesterett har ført til en usikkerhet i politiet og domstolene om hvordan mindre alvorlige narkotikasaker skal håndteres. I politiet er det usikkerhet om hvordan slike saker skal prioriteres, og i domstolene om hvor grensen mellom rusavhengige og andre brukere skal trekkes.
Mener statsråden at rettstilstanden på området er klar nok, og hvis ikke, hvordan vil statsråden gjøre rettstilstanden klarere?",Sveinung Stensland,Høyre,2022-05-12,2022-05-25
2433,2021-2022,"I Smaalenenes Avis kan man lese at fastlegen i Mysen er forsvunnet. Det betyr at mange pasienter ikke får fornyet resepter eller får den legehjelpen de trenger. Heldigvis er det noen nylig pensjonerte leger som sier de kan jobbe som vikar på dagen for legekontoret til fastlegen er tilbake, men for å få betalt må man ha avtale med Helfo. Ventetiden er lang, og byråkratiet setter en stopper for å tilby rask legehjelp. 
Vil statsråden ta initiativ til å få på plass en «fast track»-ordning, slik at folk får den legehjelpen de har krav på?",Bård Hoksrud,Fremskrittspartiet,2022-05-12,2022-05-25
2434,2021-2022,"Eldreombudet skal fremme eldres interesser og være en pådriver i arbeidet med hvordan vi skal klare å skape et mer aldersvennlig samfunn som i større grad anerkjenner eldre som en verdifull bidragsyter i samfunnet. I forslaget til revidert nasjonalbudsjett vil regjeringen avvikle Eldreombudet slik at landets eldre mister sitt viktigste talerør og sin vaktbikkje. 
Mener statsråden avviklingen av Eldreombudet styrker eller svekker arbeidet med å skape et mer aldersvennlig samfunn og ivaretakelsen av eldre sine rettigheter?",Erlend Svardal Bøe,Høyre,2022-05-12,2022-05-25
2435,2021-2022,"I revidert nasjonalbudsjett bevilger ikke regjeringen mer midler for å sikre fastlegeordningen. Det er ingen sammenheng mellom helseministerens løfter om fastlegeordningen, før og rett etter valget, og det hun nå prioriterer. Etter at Solberg-regjeringen la frem sitt budsjett høsten 2021, har utfordringene knyttet til fastlegeordningen forverret seg. Dette understrekes av Helsedirektoratets oppfølgingsrapport om handlingsplanen for allmennlegetjenesten i februar 2022. 
Hvordan vil statsråden sikre fastlegeordningen uten å styrke den ytterligere i 2022?",Tone Wilhelmsen Trøen,Høyre,2022-05-12,2022-05-25
2436,2021-2022,"Som kjent har luftfarten vært igjennom noen tøffe år etter at koronapandemien førte til store endringer i folks reisevaner. Heldigvis har staten stilt opp gjennom disse årene med støtte til Avinor og flyplasser utenom Avinor-systemet. Selv om mye er blitt bedre, er det et stykke frem før en er tilbake til den aktiviteten som var før pandemien.
Hvilke tiltak vil regjeringen gjøre i 2022 for å sikre et godt flytilbud fremover for både Avinor, Sandefjord lufthavn Torp og Haugesund lufthavn Karmøy?",Terje Halleland,Fremskrittspartiet,2022-05-12,2022-05-25
2437,2021-2022,"Det diskuteres i Europa å frikoble gass- og strømprisene. I tillegg stilles det krav om beredskap og høyere fyllingsgrad av gass.
Kan statsråden redegjøre for hva regjeringen mener om forslagene om større frikobling av strøm- og gasspriser som diskuteres i Europa, hva tenker regjeringen om at Europa stiller høyere krav til fyllingsgrad og beredskap på gass, og hvordan kan den tankegangen påvirke kravene vi stiller til norsk vannkraft?",Marius Arion Nilsen,Fremskrittspartiet,2022-05-12,2022-05-18
2438,2021-2022,"I Prop. 90 S (2021–2022) Samtykke til inngåelse av tilleggsavtale mellom Norge og USA om forsvarssamarbeid, fremgår det at USA kun vil forpliktes til å følge Norges regelverk og folkerettslige forpliktelser i Norge dersom det er forenelig med USAs tjenstlige behov. I innspill til Stortinget påpeker ICJ-Norge at informasjonen om myndighetsoverføring til USA i Prop. 90 S er «mangelfull og noe tilslørende».
Hva er de juridiske vurderingene om suverenitetsavståelsen i avtalen fra Justis- og beredskapsdepartementet og fra Utenriksdepartementets lovavdeling?",Bjørnar Moxnes,Rødt,2022-05-12,2022-05-18
2439,2021-2022,"I revidert nasjonalbudsjett reduserer regjeringen bevilgningene under kap. 160 Helse med samlet over 600 millioner kroner, blant annet et kutt i bevilgningen til Verdens helseorganisasjon (WHO) på 118 millioner. 
Hvordan vurderer statsråden at dette kan påvirke verdenssamfunnets evne til å bekjempe den stadig pågående covid-19-pandemien?",Ingjerd Schie Schou,Høyre,2022-05-12,2022-05-18
2440,2021-2022,"Korleis er tilfanget av søknader av høg kvalitet frå næringslivet om midlar frå ulike statlege ordningar for næringsretta forsking så langt i 2022 samanlikna med tidlegare år, og korleis vil regjeringa legge til rette for å auke statlege bidrag tilpassa ein eventuell auka pågang?",Alfred Jens Bjørlo,Venstre,2022-05-12,2022-05-18
2441,2021-2022,"Regjeringa har i Hurdalsplattformen gått inn for å øke Norges sjølforsyningsgrad. Økt norsk sjølforsyningsgrad kan i dag best oppnås ved økt planteproduksjon og en overgang fra importavhengig kraftfôr til utmarksbeite og fôr på norske ressurser og areal. 
Hvordan vil statsråden gjennom jordbruksoppgjøret stimulere til at vi får opp sjølforsyningsgraden og får produsert mer norsk mat på norske ressurser?",Geir Jørgensen,Rødt,2022-05-12,2022-05-18
2442,2021-2022,Vil statsråden foreta seg noe for å hindre nedleggelse av hjelpemiddelsentralen i Telemark?,Tobias Drevland Lund,Rødt,2022-05-12,2022-05-18
2443,2021-2022,"I revidert nasjonalbudsjett kutter regjeringen 264 mill. kroner til arbeidsmarkedstiltak fordi det forventes vekst i sysselsettingen i år. Kuttet innebærer i praksis 4 700 færre plasser i gjennomsnitt per måned i andre halvdel av 2022. For bare noen måneder siden kom regjeringen med en såkalt jobbpakke der det blant annet skulle opprettes 1 000 flere tiltaksplasser. Den forrige statsråden begrunnet dette med at det var et enormt behov for slike prioriteringer, og det skulle satses sterkt. 
Hvorfor snur regjeringen tvert om nå?",Anna Molberg,Høyre,2022-05-12,2022-05-18
2444,2021-2022,"Riksvei 36 er hovedaksen mellom E18 og E134. Dette er vurdert som en viktig akse for næringslivet og beboerne i Grenlandsregionen og fylket. I Nasjonal transportplan 2022–2033, som ble vedtatt under Solberg-regjeringen, ble strekningen mellom Skjelsvikdalen og Skyggestein prioritert for utbygging. Formannskapet i Porsgrunn har fattet et vedtak som ser ut til å sette en stopper for planarbeidet med riksvei 36 gjennom Grenland, noe som kan medføre at hele prosjektet må utsettes eller avlyses.
Hva er statsrådens vurderinger av denne situasjonen?",Mahmoud Farahmand,Høyre,2022-05-12,2022-05-18
2445,2021-2022,"Hvordan vurderer statsråden NATOs nye strategiske konsept, sett i lys av Russlands brutale og folkerettsstridige krigføring i Ukraina?",Hårek Elvenes,Høyre,2022-05-11,2022-05-25
2446,2021-2022," Mitt spørsmål går til statsråd  Tvinnereim.

Verden står midt i en matkrise. FN slår fast at rekordmange mennesker led av matmangel i 2021, og situasjonen er blitt forverret av krigen i Ukraina, som er en av verdens storprodusenter av solsikkeolje, mais, sukker, hvete og rug. Produksjonen er imidlertid ikke hele problemet. FN opplyser at om lag 25 millioner tonn med korn står fast i Ukraina, og utviklingsministeren sa under den årlige utviklingspolitiske spørretimen sist måned: 

Jeg deler statsrådens vurdering, men etterlyser konkrete tiltak. Ukrainas president, Zelenskyj, sier at russisk matblokade forhindrer uttransportering av ukrainske produkter. Havner som Mariupol kan ikke lenger benyttes på grunn av Russlands hensynsløse krigføring. 

Mitt spørsmål er derfor: Deltar Norge i initiativ for å finne alternative løsninger for å uttransportere korn fra Ukraina? 

",Ingjerd Schie Schou,Høyre,2022-05-11,2022-05-11
2447,2021-2022," Mitt spørsmål går til olje-  og energiministeren. 

I mange år har man i Norge jobbet for å bli attraktive for nye etableringer av kraftforedlende industri. De siste årene har dette arbeidet gitt resultater, og vi ser bedrifter innenfor batteriproduksjon, datalagring og annet næringsliv som ønsker etablering, mye på grunn av tilgang til rimelig kraft. For Norge har alltid hatt tilgang til rikelig og rimelig fornybar kraft. Denne situasjonen har nå endret seg, og vi har til tider Europas høyeste priser. NVE melder at kraftoverskuddet i Norge vil være nesten borte i 2026. Dette vil fort kunne føre til at vi etablerer stabilt høye priser på kraft i Norge, og at attraktiviteten for etablering av ny industri vil avta. Vi vet at det legges opp til forskjellig ny kraftproduksjon, det meste av dette vil være tilgjengelig fram i tid, og i alle fall mye senere enn i 2026. Hvordan jobber regjeringen nå for å få ned prisene på kraft og kunne opprettholde Norge som et attraktivt land for å etablere ny industri? 

",Terje Halleland,Fremskrittspartiet,2022-05-11,2022-05-11
2448,2021-2022," Mitt spørsmål går til kultur-  og likestillingsministeren. 

I NRKs Nyhetsmorgen på mandag fortalte Anne Bolsø hvordan mannen hennes sto øverst på et fjell og ønsket å ta livet sitt. Han var spilleavhengig, og etter noen år med oppturer og nedturer mistet til slutt Anne Bolsø sin mann og deres to barn sin far. 

Lotteritilsynets avdeling for pengespill uttaler i den samme saken at kunnskap som er forskningsbasert, er utrolig viktig. De viser til at Norsk Tipping har en unik posisjon internasjonalt med enerett til mange ulike typer spill. Det gir Norsk Tipping et ekstra ansvar for å bidra åpent og aktivt med å dele data, mener Lotteritilsynet. 

Denne reportasjen handlet om at SPILLFORSK ved Universitetet i Bergen ønsket å undersøke om ulike livshendelser kan påvirke spilleadferden negativt – ulike livshendelser som bl.a. psykiske og somatiske lidelser. Det ville ikke Norsk Tipping bidra til.

God forskning på nordmenns spillevaner er viktig for at vi skal kunne lykkes med en spillpolitikk som forhindrer spilleproblemer og spilleavhengighet. Norsk Tippings nei til samarbeid har stoppet flere viktige forskningsprosjekter ved et av våre viktigste kompetansesentre for spillforskning. Norsk Tippings begrunnelse for å nekte å delta er at det er utfordringer med personvern og samtykke. Ifølge SPILLFORSK handler det mer om at det er ressursmessig krevende, men ikke umulig å få dette til. Jeg har forståelse for at å legge til rette for å dele viktige data med forskningsprosjekter kan være ressurskrevende, men som enerettstilbyder i Norge bør det være en prioritert oppgave.

Hva tenker statsråden om at viktige forskningsinstitusjoner opplever samarbeidet med Norsk Tipping som utfordrende, som de har uttalt, og at dette kan hindre at vi får god kunnskap som både kan ivareta sårbare spillere og kanskje også kan redde liv?

",Turid Kristensen,Høyre,2022-05-11,2022-05-11
2449,2021-2022," For å vere miskunnsam skulle  eg gjerne ha gjeve statsråden ein pause, men er det spørjetime,  så er det spørjetime, så spørsmålet går til olje- og energiministeren.

Viss vi går litt tilbake i tid, til våren 2020, då koronabølgja trefte, vart det innført ei såkalla oljeskattepakke i denne salen. Solberg-regjeringa la fram ei ganske nøktern og nøytral skattepakke. Ho vart tilført betydelege mengder steroid under behandlinga på Stortinget, særleg drive fram av partiet til statsråden, Senterpartiet og Framstegspartiet. Oljeprisen, som ein var bekymra for då, kom raskt opp igjen, for å seie det forsiktig, og er no rekordhøg. No går det så det grin langs heile kysten, og ingeniørar, teknologar og andre som kunne ha brukt tida si på å optimalisere og få ned kostnadane på havvindprosjekt og hydrogenproduksjon, er veldig opptekne. Det dei er opptekne med, er å rekke ein tidsfrist for å få skattesubsidiar til ei rekkje utbyggingsprosjekt. Gjennomgangane vi ser no, viser at mange av dei prosjekta som no vert søkte om, er samfunnsøkonomisk ulønsame, men vert bedriftsøkonomisk lønsame på grunn av skattepakka. 

Trass i at det er spørjetime, skal eg ikkje vere altfor høg og mørk i spørsmålsstillinga, nettopp fordi dette var ei skattepakke som vart vedteken med eit breitt fleirtal på Stortinget, inkludert dei dåverande regjeringspartia. Eg vil heller invitere statsråden til å reflektere litt rundt korleis han meiner at dette, den affæren vi opplevde, står seg i ettertid. Realitetane er jo at alt det regjeringa snakkar om at dei vil skal skje av teknologiutvikling, fornybar- og havvindutbygging, skjer det fint lite med for tida, fordi ein driv med det ein alltid har drive med – drive fram av god skattestøtte. 

Korleis tenkjer statsråden at dette står seg i ettertid?

",Sveinung Rotevatn,Venstre,2022-05-11,2022-05-11
2450,2021-2022," Mitt spørsmål går til olje-  og energiministeren.

Den verdifulle kraften vår har bygd samfunn, bygd industri og sikret innbyggere og distrikter. Gjennom offentlig kontroll har landet vårt vært sikret konkurransefortrinn som få andre har hatt, iallfall fram til den glidende overgangen til markedsstyre og børsdrevet eksport gjennom nye sjøkabler, med skyhøye priser som konsekvens. Og i vinter og fjor høst har markedskreftene herjet fælt med folk. Strømpriskrisen har gjort det nødvendig å jobbe fram bedre støtteordninger for folk, slik at regningen skal bli håndterbar for flere. Som statsråden var inne på tidligere i dag: Industrien sliter fortsatt. Vi har fått til løsninger for folk, men fremdeles gjenstår det aller viktigste: langsiktige løsninger. Vi er nødt til å ta politisk kontroll over kraften, og eierskap og styring er jo ikke mindre viktig etter at regjeringen i dag lanserte sine nye mål for havvind. Tvert imot er det viktig å sikre også fellesskapet og eierskapet med hensyn til den nye kraften. 

Men strømprisen kan ikke møtes av en strategi som isolerer seg til å bygge ut mer kraft. Det trengs også strategiske grep for hvordan vi skal bruke den verdifulle kraften vår. SV har lenge invitert regjeringen til samtaler og forhandlinger som nettopp har som mål å ta politiske grep og politisk styring over kraften. Det må også innebære å ta kontroll over og begrense eksporten gjennom utenlandskablene og reforhandle avtalen med både Tyskland, Storbritannia og Nederland. Mitt spørsmål er: Er statsråden klar for nettopp det, å ta politisk kontroll over kraften nå? 

",Kirsti Bergstø,Sosialistisk Venstreparti,2022-05-11,2022-05-11
2451,2021-2022," Mitt spørsmål går til utviklingsministeren.

I januar inviterte regjeringen terrororganisasjonen Taliban til Norge. Mens mange nordmenn hadde problemer med å betale strømregningene sine, var man vitne til at Taliban kom på luksusopphold i Norge med privatfly og bodde på hotell i Holmenkollåsen.

Den gangen var det ikke måte på hvor fantastisk disse samtalene var. Alle partiene på Stortinget, unntatt Fremskrittspartiet, syntes dette var helt fint, og etterpå kom man ut og hadde store forventninger til hva som skulle skje. Ifølge utenriksministeren ble det sagt at det under Taliban-delegasjonens besøk til Norge ble kraftig og hyppig understreket hvor viktig det var med kvinners rettigheter. Tidligere Arbeiderparti-politiker og generalsekretær i Flyktninghjelpen, Jan Egeland, uttalte engasjert at det hadde vært et veldig godt møte, og at det hadde kommet forpliktende løfter.

Nå ser vi hvor mye – eller rettere sagt lite – disse løftene var verdt. Etter dette møtet i Norge er det altså innført burkapåbud. Kvinner nektes å jobbe, og helst bør de ikke gå ut av hjemmet sitt i det hele tatt. Nå blir kvinner også nektet å kjøre bil. Det blir rett og slett verre og verre.

Mitt spørsmål er: Hvor mye kontakt har norske myndigheter hatt med Taliban-regimet etter Oslo-besøket? Og føler regjeringen seg lurt etter besøket – i og med at det var så stor entusiasme rundt de løftene som ble gitt, og vi fikk høre at dette var så positivt, og så ser vi nå resultatet?

",Sylvi Listhaug,Fremskrittspartiet,2022-05-11,2022-05-11
2452,2021-2022," I dag morges fikk vi igjen  presentert ny havvindpolitikk fra regjeringen. Det skjer jo ganske  ofte for tiden. Det er bare noen uker siden regjeringen la frem  regjeringens politikk i tilleggsmeldingen. Det er neppe tilfeldig  at regjeringen presenterer nye mål for havvindpolitikken på et tidspunkt  da regjeringen ellers kunne blitt pålagt et mål av et mer ambisiøst  flertall på Stortinget, men det kan fortsatt skje. 

Når regjeringen allerede nå har forlatt politikken i tilleggsmeldingen, kan vi lure på om det kommer en tilleggsmelding til tilleggsmeldingen til energimeldingen – eller kanskje regjeringen kan gi oss beskjed når de er ferdige med meldingen vi har til behandling i Stortinget nå. Til den behandlingen har regjeringspartiene invitert partiene på Stortinget til et bredt forlik, bl.a. om havvind. 

Regjeringen har i dag lagt frem en ambisjon for havvindsatsingen som er lavere og ligger lenger frem i tid enn det Høyre og flere andre partier har foreslått. Hva er grunnen til at regjeringen har lagt seg på et lavere ambisjonsnivå? Og vil regjeringen og regjeringspartiene være villige til å være med på et høyere ambisjonsnivå og et raskere tempo som en del av et forlik i Stortinget?

",Nikolai Astrup,Høyre,2022-05-11,2022-05-11
2453,2021-2022,"Finansministeren viser til at pengebruken må haldast låg på grunn av fare for inflasjon og auka renter. Dette er også grunngjevinga for at regjeringa no varslar stopp og forseinking i større veg- og anleggsprosjekt. Vidare ser vi at finansministeren ikkje vil kompensere transport-, bygg- og anleggsbransjen for dei ekstremt aukande kostnadane innan drivstoff og alt av byggevarer.
Kan statsråden forklare kvifor dette prinsippet ikkje er gjort gjeldande for eit landbruksoppgjer på over 10 milliardar kroner?",Frank Edvard Sve,Fremskrittspartiet,2022-05-11,2022-05-18
2454,2021-2022,"I inneværende langtidsplan for forsvarssektoren vedtok Stortinget å utrede Haslemoen som supplement til Terningmoen. I statsbudsjettet for 2022 står det at det pågår flere parallelle utredninger i Forsvaret, og at regjeringen vil komme med et helhetlig forslag til hvordan dette bør ivaretas. 
Hva har siden blitt gjort for å utrede Haslemoen som supplement til Terningmoen, og vil statsråden sørge for at en utredning av Haslemoen er med i grunnlaget for vurderingene av hvilke investeringer som skal gjøres på Terningmoen?",Ola Elvestuen,Venstre,2022-05-05,2022-05-25
2455,2021-2022,"Videregående skoler melder om høyt fravær blant russen, og både rektorer og elever peker på lemping på fraværsreglene og avlysning av eksamen som hovedårsaker. Begge endringene er iverksatt av statsråden. Hun har argumentert for at avlysning av eksamen gir mer læring, men realitetene synes å være annerledes. 
Hvilke grep vil statsråden ta for å rette opp i fraværssituasjonen hos avgangselevene?",Tore Grobæk Vamraak,Høyre,2022-05-05,2022-05-11
2456,2021-2022,"Før jul leverte utvalget som har jobbet med BPA-ordningen, sin innstilling i NOU-en ""Selvstyrt er velstyrt"". Et viktig poeng i utvalgets arbeid er at BPA skal bli et likestillingsverktøy, slik at flere mennesker får muligheten til å jobbe, ha hobbyer og leve et liv uten synlige og usynlige barrierer. For mange barn og unge med funksjonsvariasjon er deltakelse i samfunnets mange arenaer vanskelig, enten det er arbeidsliv, fritidsaktiviteter eller liknende.
Hva vil statsråden gjøre for å sikre alle barn og unge muligheten til deltakelse i samfunnet?",Kjell Ingolf Ropstad,Kristelig Folkeparti,2022-05-05,2022-05-11
2457,2021-2022,"Næringsministeren har i vinter lansert ein eksportplan med eit ambisiøst mål om å auke eksporten med 50 pst. innan 2030. Noreg har eit landbruk med høge standardar innan dyrevelferd og låg antibiotikabruk, kvalitetar det er betalingsvilje for i ein internasjonal marknad. Likevel er ikkje landbruksprodukt omtalt særskilt i strategien. 
Har regjeringa ambisjonar og ein plan om å auke eksporten òg av landbruksprodukt, sjølv om dette ikkje er omtalt særskilt i eksportstrategien til regjeringa?",Alfred Jens Bjørlo,Venstre,2022-05-05,2022-05-11
2458,2021-2022,"I kjølvannet av vinterens avsløringer av ulovlig kveitefiske i Skagerrak har Rødt foreslått å jobbe opp mot danske myndigheter for å bekjempe det ulovlige fisket. 
Har arbeidet med å stanse ulovlig kveitefiske i Skagerrak kommet i gang, og hva vil statsråden foreta seg for å stanse det ulovlige fisket?",Geir Jørgensen,Rødt,2022-05-05,2022-05-11
2459,2021-2022,"Jeg har besøkt Bodil og Torgunn. Bodil har fått konstatert alzheimer. Torgunn ønsker å ha Bodil hjemme. Torgunn forteller at det er krevende å stå i jobb med en ektefelle som stadig mister mer tid- og stedsans. Bodil blir urolig og vandrer når Torgunn er på jobb. Paret har søkt på det som finnes gjennom Nav og kommunen for å få inntektssikring, men opplever at de mulighetene ikke er der. For verken pleiepenger eller omsorgslønn er ordninger de kan benytte. 
Vil statsråden bidra til at vi får på plass ordninger som gjør at unge med alzheimer kan få mulighet til å være hjemme med sine nærmeste i stedet for å risikere å bli plassert på en institusjon?",Bård Hoksrud,Fremskrittspartiet,2022-05-05,2022-05-11
2460,2021-2022,Hva mener statsråden er viktige friskoler og ikke?,Margret Hagerup,Høyre,2022-05-05,2022-05-11
2461,2021-2022,"Hva vil statsråden gjøre for å bidra til at de nesten 600 000 voksne som ikke har fullført videregående skole, skal få den muligheten?",Kari-Anne Jønnes,Høyre,2022-05-05,2022-05-11
2462,2021-2022,"For å redusere kostnadene med de høye strømprisene har regjeringen valgt å innføre strømstøtte til husholdningene. Fremskrittspartiet skulle veldig gjerne sett at strømstøtte også ble gitt til næringslivet, men regjeringen skal i det minste ha skryt for at de har gjort noe med de høye strømprisene. Med de høye drivstoffprisene har regjeringen derimot valgt å ikke gjøre noe, men tvert imot bidratt til å øke avgiftene fra 2021 til 2022. 
Hva må til for at regjeringen også vil gjøre tiltak som demper de høye prisene på drivstoff?",Roy Steffensen,Fremskrittspartiet,2022-05-05,2022-05-11
2463,2021-2022,"Det kommersielle selskapet Aleris har vært i søkelyset for grov korrupsjon og arbeidslivskriminalitet. Nå varsler Aleris at de skal bygge et nytt sykehus i Bodø. Selskapet forteller selv at den største veksten hos dem er pasienter som selv betaler for tjenestene – et tilbud for dem som har råd til det, i det fylket der det er vanskeligst å rekruttere helsepersonell. 
Er etableringen av nye kommersielle sykehus en utvikling regjeringen ønsker, og er statsråden bekymret for at det kan forsterke utviklingen av et todelt helsevesen?",Seher Aydar,Rødt,2022-05-05,2022-05-11
2464,2021-2022,"Vil statsråden sørge for at de oppimot 70 studentene som hadde påbegynt bachelorutdanning ved Eötvös Loránd University i psykologi på tidspunktet for den norske praksisendringen for godkjenning av studiet, får tilsvarende kvalifisering som den studentene som tok masterprogrammet, har fått, slik at de kan oppnå en autorisasjon i Norge og begynne å praktisere som psykologer?",André N. Skjelstad,Venstre,2022-05-05,2022-05-11
2465,2021-2022,"I regjering opprettet Høyre i statsbudsjettet for 2021 en egen tilskuddsordning for å utvikle mer fleksible former for avlastning for eldre pårørende, og i forslaget til statsbudsjett for 2022 ble det øremerket 5 millioner kroner til dette formålet.
Hvordan stimulerer regjeringen til utviklingen av mer fleksible former for avlastning, og hvilke prosjekter har mottatt tilskudd til dette?",Mudassar Kapur,Høyre,2022-05-05,2022-05-11
2466,2021-2022,"Regjeringen Solberg satte ned et utvalg som skulle se på hvordan BPA kan utformes som et likestillingsverktøy. Utvalget leverte NOU 2021: 11 Selvstyrt er velstyrt den 16. desember 2021. Denne ble sendt på høring i mars 2022. 
Hvordan skal statsråden videre følge opp arbeidet med å utforme BPA som et likestillingsverktøy?",Anne Kristine Linnestad,Høyre,2022-05-05,2022-05-11
2467,2021-2022,"Likeverdsreformen viser til at mange opplever at det er utfordrende å forholde seg til og ha dialog med det offentlige tjenesteapparatet. Det oppleves som arbeidskrevende, både for den som mottar tjenester, og for familien rundt. Én digital offentlig sektor: Digitaliseringsstrategi for offentlig sektor 2019–2025 ble det pekt ut syv livshendelser hvor utviklingen av sammenhengende tjenester skal prioriteres i første omgang for å skape sømløse overganger mellom ulike livsfaser. 
Hvordan følges livshendelsen som gjelder alvorlig sykt barn opp av regjeringen?",Mari Holm Lønseth,Høyre,2022-05-05,2022-05-11
2468,2021-2022,"Statsråden har nylig uttalt at regjeringens strategi for matsikkerhet nå er i ferd med å rulles ut. 
Vil statsråden sørge for at denne strategien reflekterer nye behov for global matproduksjon i lys av den økende globale matkrisen?",Ingjerd Schie Schou,Høyre,2022-05-05,2022-05-11
2469,2021-2022,"Et av hovedmålene i likeverdsreformen er å skape sammenhengende og gode tjenester. For å få til dette må reglene om individuell plan harmoniseres, og det må vurderes om ordningen fungerer etter formålet. Opplæring og kompetanse hos ansatte som har koordinatorfunksjonen trekkes frem som en utfordring blant brukerne. 
Hvordan planlegger statsråden å vurdere om individuell plan fungerer etter formålet?",Tone Wilhelmsen Trøen,Høyre,2022-05-04,2022-05-11
2470,2021-2022,Hva gjør regjeringen for å få hentet flyktninger ut av nærområdene ved grensa til Ukraina så raskt som mulig?,Tobias Drevland Lund,Rødt,2022-05-04,2022-05-11
2471,2021-2022,"I forbindelse med inkluderingsdugnaden iverksatte Solberg-regjeringen et forsøk med individuell jobbstøtte rettet mot unge under 30 år med psykiske helseproblemer og/eller rusproblemer, også kjent som IPS Ung. Målet var at flere i målgruppen får arbeidsrettet oppfølging i kombinasjon med behandling fra helsetjenesten, gjennomfører utdanning/lærlingløp og kommer over i ordinært arbeid. Bevilgningen i saldert budsjett for 2022 gir grunnlag for å videreføre forsøket med IPS Ung. 
Hvordan følger statsråden opp dette arbeidet?",Anna Molberg,Høyre,2022-05-04,2022-05-11
2472,2021-2022,"Solberg-regjeringen gjennomførte flere tiltak for å gjøre hverdagen enklere for familier som venter eller har barn med behov for sammensatte tjenester, blant annet gjennom å forenkle dokumentasjonskravene. 
Har statsråden til hensikt å videreføre arbeidet med å forenkle dokumentasjonskravene?",Aleksander Stokkebø,Høyre,2022-05-04,2022-05-11
2473,2021-2022,"Mange familier med barn med alvorlig sykdom eller nedsatt funksjonsevne opplever at det er utfordrende å forholde seg til hjelpesystemet. De forteller om en evig kamp for å få de rettighetene de har krav på, og at de bruker mye tid og ressurser for å få riktige tjenester til barna sine. Derfor lovfestet Solberg-regjeringen retten til barnekoordinator, slik at dette skulle bli lettere på tvers av tjenester. 
Hvordan sikrer statsråden at kommunene er forberedt på ikrafttredelsen av den lovfestede retten til barnekoordinator?",Sandra Bruflot,Høyre,2022-05-04,2022-05-11
2474,2021-2022,"Pårørende er en uvurderlig ressurs som gjør en enorm innsats for sine nærmeste. Det er krevende for mange over tid. I likeverdsreformen som ble lagt frem av Solberg-regjeringen i fjor, var et av hovedinnsatsområdene ""ivareta og inkludere pårørende"". Et av tiltakene er pårørendeprogrammet, som skal være et læringsverktøy for ansatte i helse- og omsorgstjenesten i kommunene og helseforetakene. 
Hvordan skal statsråden følge opp pårørendeprogrammet, og hva vil statsråden gjøre for å styrke arbeidet med å ivareta og inkludere pårørende?",Erlend Svardal Bøe,Høyre,2022-05-04,2022-05-11
2475,2021-2022,"I forbindelse med behandlingen av stortingsmeldingen ""Avfall som ressurs – avfallspolitikk og sirkulær økonomi"" i 2018 vedtok Stortinget å be regjeringen legge fram et forslag til en matkastelov. Regjeringen varsler i Hurdalsplattformen at den vil legge fram et slikt lovforslag. 
Når vil forslaget til matkastelov bli lagt fram, og hva vil være hovedtrekkene i loven?",Rasmus Hansson,Miljøpartiet De Grønne,2022-05-04,2022-05-11
2476,2021-2022,"Finansministeren har ved fleire høve uttalt at det kan bli inflasjon dersom ein kuttar avgiftene på drivstoff. 
Kan statsråden forklare korleis avgiftskutt på drivstoff blir rekna som ""pengebruk""?",Frank Edvard Sve,Fremskrittspartiet,2022-05-04,2022-05-11
2477,2021-2022," Måndag denne veka kom Økokrim  med trusselvurderinga si for 2022. Her skriv dei m.a. dette om fiskerikrim:

Og vidare: 

Tidlegare i veka var fiskeriministeren ute i VG og kommenterte saka. Han sa då at han skal gjennomføre ei omfattande reform av ressurskontrollen. Men ei slik reform er alt arbeidd fram og starta opp av Solberg-regjeringa. I september i 2021 varsla dåverande fiskeriminister Odd Emil Ingebrigtsen at det i tillegg skulle opprettast ein eigen seksjon i Nærings- og fiskeridepartementet som skulle jobbe med førebygging av fiskerikriminalitet, og at ei viktig oppgåve for den nye seksjonen nettopp ville vere å gjennomføre den nasjonale reforma av fiskerikontrollen.

Så spørsmålet mitt til fiskeriministeren er: Er reforma statsråd Skjæran snakka om tidlegare i veka til VG, den same som den som førre regjering la fram, eller planlegg han ei ny eller ytterlegare ei reform? Kva skal denne reforma i så fall innehalde, og kva er nytt?

",Olve Grotle,Høyre,2022-05-04,2022-05-04
2478,2021-2022," Mitt spørsmål går til helseministeren.

Jubelen sto i taket da medisinen Kaftrio endelig ble godkjent for behandling av den grufulle lungesykdommen cystisk fibrose for en kort tid siden. Endelig kan CF-pasientene få den behandlingen de trenger og fortjener, noe som gir livsmestring og en bedre hverdag. 

Likevel skal vi ikke la godkjenningen av Kaftrio overskygge alle dem med andre sykdommer som i dag ikke får medisinene de trenger, medisiner som er tilgjengelig i våre naboland. Et eksempel er kreftmedisiner, og jeg tror alle i denne salen kjenner eller har kjent noen som har eller har hatt kreft. Kreft rammer mange, og konsekvensene ved kreft er store. Likevel ser vi at nabolandene våre tilbyr kreftmedisiner som gir bedre prognose for å overleve eller leve lenger – medisiner som ikke tilbys til kreftpasienter i Norge.

I Rogalands Avis kunne vi lese om Marit og Eliza. Begge har alvorlig brystkreft. Dessverre er prognosene dårlige, men de får forskjellige medisiner. Mens Eliza får Enhertu, som er en ny medisin som gir forlenget levetid og færre bivirkninger, får Marit Kadcyla. Kadcyla gir kortere levetid og store bivirkninger, som konstant utmattelse, influensasymptomer, tungpustethet, kvalme, hodepine, hudsmerter, nevropati og søvnvansker. Marit og Eliza har samme sykdom, men får forskjellig behandling og har en vidt forskjellig livskvalitet og prognose. Den eneste grunnen er at Eliza bor i Sverige og får den nye medisinen, mens Marit bor i Norge og får den utdaterte medisinen. Dette betyr at de måneder eller år Marit får med barna sine, vil være færre og preget av sterke bivirkninger som ødelegger livskvaliteten.

Begrunnelsen til Beslutningsforum for ikke å godkjenne medisinen er som alltid: Prisen er for høy. Mener statsråden det er rettferdig at Eliza og Marit skal leve sitt liv med så stor forskjell i livskvalitet?

",Morten Wold,Fremskrittspartiet,2022-05-04,2022-05-04
2479,2021-2022," Flere lands etterretningstjenester  mener det er en betydelig risiko for at Putin vil trappe opp krigen  mot Ukraina på frigjøringsdagen 9. mai ved formelt å erklære krig  mot Ukraina.

De russiske styrkene lider under mangel på motiverte soldater og trenger forsterkninger etter betydelige tap og svært mange sårede i denne brutale og folkerettsstridige krigen. En formell krigserklæring vil bl.a. gjøre det mulig at Putin kan fylle opp styrkene med nye reserver. Hvilke forberedelser gjør Norge for en mulig ytterligere russisk eskalering av krigen, og hva vil Norges reaksjon være dersom Russland eventuelt formelt erklærer krig mot Ukraina?

",Hårek Elvenes,Høyre,2022-05-04,2022-05-04
2480,2021-2022," I Dagbladet denne uken kunne  vi lese at Kjerkol mente at nedlegging av Ullevål sykehus og en  investering på 50 mrd. kr til nytt sykehus i Oslo er en god sak  å mobilisere på for de rød-grønne i neste års kommunevalg. «Dette  er et tog som har forlatt stasjonen for lengst», sa Kjerkol, men  i 1. mai-toget i Oslo var det parolen for bevaring av Ullevål som  samlet aller flest folk bak seg. I byen er flertallet av befolkningen  imot nedleggelsen, det samme gjelder i Oslo bystyre, og alle fagforeningene  til de ansatte på Oslos sykehus er imot. Et samlet psykiatrimiljø  mener at Aker-tomten er uegnet for behandling av psykisk helse,  plassert midt i Sinsenkrysset, og landets fremste akuttmiljø uttaler  at katastrofeberedskapen svekkes for halve Norges befolkning.

Kronargumentet for nedleggelse er at Ullevål har gamle bygg, og det stemmer. Det trengs nye sykehusbygg. Men det Kjerkol aldri sier, er at det også er 110 000 kvadratmeter med gode sykehusbygg på Ullevål. Det er et gedigent sløseri å avhende alt dette. Det er også god plass til nye bygg på Ullevål-tomten, noe det ikke er på den trange tomten ved Rikshospitalet, hvor en altså må bygge sykehus i høyblokk. 

Det aller mest alvorlige er at de på Ullevål i dag har et komplett akuttmedisinsk miljø samlet under ett tak. Hvis det skjer en katastrofe, må spesialister fra alle fagområder være tilgjengelig på samme sted, samtidig, for å redde liv og helse. Det er altså dette akuttsykehuset som Kjerkol ønsker å kløyve i to. Hva har Kjerkol å si til alle de fagfolkene som advarer om at dette innebærer en «livsfarlig oppdeling» av det akuttmedisinske miljøet?

",Bjørnar Moxnes,Rødt,2022-05-04,2022-05-04
2481,2021-2022," Krigen i Ukraina har aktualisert  spørsmålet om bruk av atomvåpen. Etter Russlands invasjon den 24. februar  kunngjorde Putin at han har gjeve ordre om at landets kjernefysiske  styrkar skulle setjast i beredskap. Terskelen for bruk av atomvåpen  har blitt lågare. Den nye sikkerheitspolitiske situasjonen gjev  grunn til å sjå med nye auge på bruk og truslar om bruk av atomvåpen.  Spørsmålet om kva som kan gjerast for å unngå ein atomkrig, var  nok ikkje teori før heller og er det i alle fall ikkje no.

I Hurdalsplattforma blir det lagt til grunn at regjeringa skal auka Noreg sin innsats for kjernefysisk nedrusting. Utanriksministeren uttrykte òg i november at «Norge vil støtte tiltak som reduserer atomvåpnenes betydning i forsvarsdoktriner, samt tiltak som reduserer risikoen for bruk av kjernevåpen (…)».

På toppmøtet i Madrid i juni skal NATO vedta eit nytt strategisk konsept for alliansen. Dersom prinsippet om ikkje å bruka atomvåpen fyrst blir del av det nye strategiske konseptet, vil det vera eit verdifullt bidrag til auka føreseielegheit og redusert spenning i dagens uføreseielege situasjon. Det vil gje Russland eit påskot mindre for å bruka atomvåpen fyrst og heva terskelen for alle atommaktene. Dette vil vera eit viktig steg for å redusera atomvåpen si rolle i sikkerheitspolitikken, sånn regjeringa og utanriksministeren har sagt at dei vil gjera.

Spørsmålet mitt er: Vil regjeringa gå inn for at ikkje-fyrstegongsbruk av atomvåpen blir ein del av NATOs strategiske konsept?

",Ingrid Fiskaa,Sosialistisk Venstreparti,2022-05-04,2022-05-04
2482,2021-2022," I august i fjor sa daværende  stortingsrepresentant Ingvild Kjerkol til Nea Radio: Hvis vi får  tillit til å styre landet, vil vi prioritere å redde fastlegeordningen  i første statsbudsjett. Vel, nå har Kjerkol sittet som helseminister  i over et halvt år, men likevel ser vi at køen nå er økt til 150 000  mennesker som står uten fastlege. Antall folk uten fastlege har bare  økt etter at Kjerkol inntok Helsedepartementet. Antall nordmenn  uten fastlege har aldri vært høyere, og det er ingen tegn til at  trenden kommer til å snu. 

Nå tar vi imot mange tusen flyktninger fra krigen i Ukraina som også vil ha krav på og behov for en fastlege, uten at det er satt av én eneste krone for å styrke dekningen av fastleger. Jeg er oppriktig redd for at vi ved slutten av dette året vil se opp mot 200 000 mennesker som står uten fastlege, altså en ny Kjerkol-kø. Dette er veldig alvorlig – spesielt siden man har en lovfestet rett til å stå på en fastlegeliste som innbygger i Norge. 

Helseministeren kommer kanskje til å si at hun følger situasjonen nøye – som har blitt denne regjeringens fremste varemerke. Likevel er det et faktum at hun står og ser på mens fastlegeordningen faller fra hverandre. Etter at Kjerkol nå har sittet i statsrådstolen i over et halvt år, har antall uten fastlege aldri vært høyere. Det kan være fristende å spørre om ikke statsråden synes det er flaut. Da Kjerkol var i opposisjon, reiste hun rundt og lovet at hun og Arbeiderpartiet ville komme tett opp til Legeforeningens krav om 4 mrd. kr til å styrke fastlegeordningen. Hun sa at 1,7 mrd. kr ikke var nok. Da Kjerkol fikk makt, var det plutselig på beskjedne 100 mill. kr – svært langt unna Arbeiderpartiets fagre løfter i valgkampen. Hva vil statsråden si til at hun lovet en kraftig styrking av fastlegeordningen, all den tid hun bare har levert under 5 pst. av sitt eget valgkampløfte?

",Bård Hoksrud,Fremskrittspartiet,2022-05-04,2022-05-04
2483,2021-2022," Koronapandemien medførte  et stort press på helsetjenestene våre, og flere pasienter venter  nå på behandling. Å vente på behandling er krevende, og mange pasienter  opplever at det er som om livet blir satt på vent.

De regionale helseforetakene har fått styrket sin økonomi hvert år. Både den forrige regjeringen og også den nåværende regjeringen har kompensert sykehusene for koronarelaterte kostnader. Likevel ser vi at pasientene står altfor lenge i sykehuskø, samtidig som det finnes ledig kapasitet hos private aktører som ønsker å bidra i den offentlig betalte helsetjenesten. På enkelte områder kan ventetiden være fra ett til to år for helt nødvendig behandling, slik som kikkhullsoperasjon av hofte og ryggoperasjon. For pasientene spiller det nok sjelden noen rolle om de gjennomgår hofteoperasjon på et offentlig eid sykehus eller et privat sykehus. Det som er viktig, er at kvaliteten er god, at staten betaler regningen, og at man kommer seg raskt tilbake til hverdagen.

Denne uken besøkte jeg Aleris’ sykehus her i Oslo. Aleris har i dag en makskapasitet på omkring 750 000 pasienter i året på landsbasis. Staten benytter seg i dag av under 10 pst. av denne kapasiteten. Samtidig er antallet som venter på behandling, høyere i 2021 enn både i 2019 og i 2020. 

Ventetid er tapte muligheter, usikkerhet og utrygghet, og for mange blir det lange perioder hvor livet settes på vent, sykmeldt fra jobb eller ute av stand til å følge studiene sine. Vi må erkjenne at vi har et etterslep, men at det også er mange som venter på helt nødvendig behandling i norsk helsetjeneste. 

Mitt spørsmål til helseministeren er: Hvorfor vil regjeringen la pasienter vente i måneder og, for noen, over et år heller enn å benytte den ledige kapasiteten som er i den private delen av helsetjenesten? 

",Tone Wilhelmsen Trøen,Høyre,2022-05-04,2022-05-04
2484,2021-2022,"I Norge beskytter vi viktige naturområder gjennom vern. Vernet skal bidra til bevaring av både natur, arter og økosystemer. Noen områder vernes strengere, som naturreservater, og det er strenge regler for aktivitet i områdene. Imidlertid kan forvaltningsmyndighetene gjøre unntak fra vernebestemmelsene, blant annet dersom hensynet til vesentlige samfunnsinteresser gjør det nødvendig.
Hva mener statsråden er vesentlige samfunnsinteresser som kan tilsidesette lovens strenge vern?",Sofie Marhaug,Rødt,2022-04-28,2022-05-18
2485,2021-2022,"Flere analytikere melder om fare for kraftrasjonering og vedvarende ekstreme strømpriser framover. NVE med flere roper varsko om svært lav grunnvannstand. Magasinfyllingsgraden setter nye bunnrekorder, mens  krafteksporten setter nye topprekorder, strømprisene likeså. Statsråden har tidligere uttalt at magasinfyllingsgraden er tilstrekkelig, og at det ikke er fare for kraftrasjonering.
Kan statsråden klargjøre hva han baserer disse bastante påstandene på, når det kommer alarmrop fra så mange forskjellige hold, både private og statlige?",Marius Arion Nilsen,Fremskrittspartiet,2022-04-28,2022-05-11
2486,2021-2022,"Regjeringen la nylig fram forslag til endringer i barnehageloven, jf. Prop. 82 L (2021–2022).
Hvorfor gis ikke kommunene her mulighet til å prioritere ideelle barnehager, slik regjeringen har lovet de vil gjøre i Hurdalsplattformen, og som også Stortinget har bedt regjeringen utrede for flere år siden, jf. vedtak nr. 460 13. februar 2018?",Hege Bae Nyholt,Rødt,2022-04-28,2022-05-11
2487,2021-2022,"I Helsedirektoratets veileder for tannbehandling står følgende: Hva som er god klinisk praksis i tannhelsetjenesten, er uavhengig av om pasienten betaler selv eller en annen part bidrar økonomisk til behandlingen. Allikevel har det kommet fram at mennesker som får tannbehandling dekket av Nav, får behandling etter lavere faglige standarder. 
Vil statsråden gjøre noe for å sikre en mer likeverdig praksis?",Seher Aydar,Rødt,2022-04-28,2022-05-04
2488,2021-2022,"Europakommisjonen skal etter planen legge frem lovforslaget ""to fight child sexual abuse material (CSAM) online"" den 11. mai. Det nye lovforslaget ""will require companies to detect, report, and remove child sexual abuse"". En slik rapporteringsplikt er viktig for å avdekke og stanse seksuelle overgrep på internett. Det er usikkert når forslaget eventuelt vil bli vedtatt, og om det vil bli merket som EØS-relevant. 
Vil statsråden på eget initiativ innføre en slik meldeplikt i Norge, eller vil statsråden følge etter EU?",Ingunn Foss,Høyre,2022-04-28,2022-05-04
2489,2021-2022,"I Nasjonal transportplan er det satt av 10 milliarder kroner til forhandlinger om byvekstavtale i fem byområder, blant annet Tromsø. I et brev fra regjeringen til Tromsø kommer det frem at regjeringen ikke kan gi tilsagn om økonomiske rammer for en avtale nå. Det skaper usikkerhet om tidsperspektivet for en byvekstavtale for Tromsø, og hvor mye regjeringen skal bidra med. 
Vil en byvekstavtale med Tromsø være inngått i løpet av 2022, og er det slik at regjeringen med dette tar ned ambisjonsnivået for utbygging av samferdsel i Nord-Norges største by?",Erlend Svardal Bøe,Høyre,2022-04-28,2022-05-04
2490,2021-2022,"Hvorfor har ikke staten prioritert å igangsette prosessen med å få på plass en byvekstavtale for Kristiansandregionen, og når kan vi forvente at denne forhandlingen kommer i gang?",Emma Lind,Venstre,2022-04-28,2022-05-04
2491,2021-2022,I lys av den nye informasjonen om kostnadene på Fornebubanen – vil staten ta en større andel av denne kostnaden?,Ola Elvestuen,Venstre,2022-04-28,2022-05-04
2492,2021-2022,"Kan Bane NOR eller Jernbanedirektoratet nå si noe om når vi kan vente dobbeltsporet på Østfoldbanen, inkludert Moss stasjon, ferdigstilt?",Sveinung Rotevatn,Venstre,2022-04-28,2022-05-04
2493,2021-2022,"På bakgrunn av bortfall av koronakompensasjon og færre reisende etter pandemien må flere kollektivselskap nå kutte i rutetilbudet. Færre passasjerer har gitt lavere billettinntekter. 
Hvilke grep vil statsråden ta for å sikre at vi opprettholder et godt kollektivtilbud over hele landet?",Guri Melby,Venstre,2022-04-28,2022-05-04
2494,2021-2022,Når vil regjeringen igangsette utredningen om EØS-samarbeidet de siste ti årene og utredningen om nærstående lands erfaringer med å ha andre avtaler med EU- enn EØS-avtalen?,Fredrik Holm,Høyre,2022-04-28,2022-05-04
2495,2021-2022,"Staten tar inn svimlande summar i avgifter på diesel og bensin og mva. med bakgrunn i dei skyhøge drivstoffprisane. Drivstoff har ein grunnpris før avgifter og mva. som sikkert er forholdsvis låg.
Kan statsråden leggje fram kva staten har teke inn og fylt på pengebingen i statskassa pr. dato i 2022 i avgifter/mva. når det gjeld drivstoff?",Frank Edvard Sve,Fremskrittspartiet,2022-04-27,2022-05-04
2496,2021-2022,"Til Dagbladet 26. mars uttalte finansministeren om de høye bensinprisene: ""Vi ser på virkemidler hele tiden, og vi følger situasjonen tett.""
Hvor høy må bensin- og dieselprisen være før finansministeren går fra å følge situasjonen tett og se på virkemidler til faktisk å iverksette tiltak?",Roy Steffensen,Fremskrittspartiet,2022-04-27,2022-05-04
2497,2021-2022,"Den 20. mars utløp Forsvarets beredskapsavtale med WilNor. Forsvarssjefens kommunikasjonssjef uttalte da følgende til VG: ""Når avtalen faller bort, kan det få den kortsiktige virkning at evnen til alliert mottak blir lavere."" Regjeringen skriver i Meld. St. 10 (2021–2022) at den vil ""se på hvordan både nasjonale og allierte logistikkbehov kan ivaretas gjennom videreutvikling av strategiske avtaler og optimalisering av det eksisterende logistikkapparatet"".
Hvorfor har regjeringen latt WilNor-avtalen utløpe uten en fullgod erstatning?",Hårek Elvenes,Høyre,2022-04-27,2022-05-04
2498,2021-2022," Vi har vært gjennom krevende tider  i det siste, og vi har vært nødt til å bruke mer penger. Regjeringen  har økt oljepengebruken med nærmere 60 mrd. kr siden det vedtatte  statsbudsjettet. Det er like mye som vi brukte på hele Forsvaret  i 2018. Presset i økonomien er nå rekordhøyt, med fare for overoppheting  og store renteøkninger.

Denne regjeringen har vist at den gjerne tyr til store skatteøkninger for å få budsjettene til å gå opp. Sammen med SV økte regjeringen skatter og avgifter med 8,6 mrd. kr i 2022. Over 200 000 nordmenn med lave inntekter under 300 000 kr har fått økt skatt sammenlignet med Solberg-regjeringens forslag. Vanlige folk med boliglån får i disse dager i brev fra banken sin om at renten blir satt opp. Dette er gjerne ekstraregninger på flere tusen kroner. I sitt første innlegg her i dag ramset finansministeren opp ganske mange tall som viser at en vanlig familie likevel vil ende opp med å gå i pluss på grunn av reallønnsveksten, men da er det viktig at skattene ikke øker. Mitt spørsmål er derfor om finansministeren har lyst til å benytte anledningen her i dag til å garantere at han ikke kommer til å foreslå økte skatter i revidert nasjonalbudsjett.

",Tina Bru,Høyre,2022-04-27,2022-04-27
2499,2021-2022," Mitt spørsmål går til arbeids-  og inkluderingsministeren. 

Putins brutale krig fører til millioner av mennesker på flukt. Mennesker flykter internt i Ukraina, og stadig flere flykter ut av Ukraina. Fremskrittspartiet har alltid vært klare på at flyktninger hjelpes best i sine nærområder, og nå er det mennesker på flukt i våre nærområder, og da skal og må Norge stille opp. 

Fremskrittspartiet har lenge også vært bekymret for at mange av dem som nå er på flukt, kan utnyttes av kriminelle og andre som ikke har gode hensikter. Det er en av grunnene til at Fremskrittspartiet ønsker en grensekontroll, i likhet med flere andre land, men dessverre har regjeringen sagt nei til det. 

Vi ser også at bosettingen går særdeles tregt. I forrige uke kunne man lese at kun 173 ukrainere var bosatt da. Samtidig har vi kommuner i Norge som står med åpne armer, som har ledige boliger, barnehageplasser og skoleplasser og er klare til å hjelpe mennesker på flukt. Men treghet i systemet og et stort byråkrati gjør at mange ikke har blitt registrert. Dette går spesielt ut over barna, som har vært gjennom en traumatisk flukt, men som ikke får rett på barnehage eller skole. Det er mulig å bosette før man er ferdig med hele kartleggingen og registreringen. Flere lokalpolitikere tar nå til orde for det. Da er mitt spørsmål til statsråden: Vil hun legge opp til at ukrainere på flukt kan bosettes før de er ferdig kartlagt, slik at barna kan begynne i barnehage og skole med en gang?

",Erlend Wiborg,Fremskrittspartiet,2022-04-27,2022-04-27
2500,2021-2022," Mitt spørsmål går  også til klima- og miljøministeren.

Jeg vil grave litt videre i dette med klimamålene, for i Hurdalsplattformen står det svart på hvitt at Norges klimamål er 55 pst. kutt i hele økonomien innen 2030, dvs. uten bruk av kvotehandel eller andre fleksible mekanismer. Nå uttaler statsråden at det egentlig bare er et nasjonalt, internt arbeidsverktøy på toppen av det som er Norges forpliktende klimamål, og det virker som om regjeringen har et internt seminar om hva slags forpliktende klimamål de skal legge til grunn. 

Før påske la regjeringen fram et tillegg til energimeldingen. Der viser man til det gamle klimamålet, ikke det nye. Før påske åpnet Senterpartiets parlamentariske leder for å utsette klimamålene eller ta i bruk kvotemekanismer. Regjeringen har ikke bedt Stortinget vedta det nye klimamålet, det er det gamle målet Norge offisielt har forpliktet seg til i klimaloven. I spørretimen forrige uke sa statsminister Støre at det skjerpede målet kun er ment for å understreke regjeringens ambisjoner, men at regjeringen har ingen planer om å melde det inn til FN. 

Derfor ble jeg enda mer forvirret da jeg mandag leste et brev fra klima- og miljøministeren til energi- og miljøkomiteen på Stortinget. Som et svar på et forslag fra SV om å sende inn vårt skjerpede klimamål til FN, skriver statsråden at alle landene etter Glasgow ble oppfordret til å vurdere å skjerpe sine klimamål innen 2022, dette er en oppfordring som Norge naturlig nok skal følge, og at regjeringen kommer tilbake til dette senere i år.

Da blir spørsmålet: Er dette et annet klimamål? Skal man nå sende inn det skjerpede klimamålet i Hurdalsplattformen til FN allikevel? Eller er fortsatt det forsterkede klimamålet mer et retorisk symbol for å vise at regjeringen har ambisjoner?

",Mathilde Tybring-Gjedde,Høyre,2022-04-27,2022-04-27
2501,2021-2022," Jeg har et spørsmål til klima-  og miljøministeren.

Norge har meldt inn til FN et klimamål på 50–55 pst. reduksjon innen 2030, og det er juridisk forpliktende. Vi har også en klimaavtale med EU om hvordan dette skal gjennomføres, som dekker hele den norske økonomien. Den ble inngått av forrige regjering – heldigvis; jeg er ikke sikker på om dagens regjering ville ha inngått en slik avtale.

Så har også regjeringen i Hurdalsplattformen satt et mål om 55 pst. reduksjon i Norge innen 2030. Venstre har det samme i sitt program og er enig i dette. Men her begynner også forvirringen: Hva innebærer egentlig dette målet?

I et intervju med E24 den 6. april sammenlignet statsråden målet til regjeringen med Danmarks mål om 70 pst. reduksjon innen 2030. Det er riktig: Danmark har satt seg et mål som går utover den forpliktelsen de har under Parisavtalen sammen med EU. Forskjellen er at i Danmark er det 70-prosentmålet vedtatt i Folketinget, det er skrevet inn i deres klimalov, og det forhandles aktivt om hvordan det skal gjennomføres. 

Når det gjelder det norske 55-prosentmålet som regjeringen går inn for, er det større usikkerhet om hva det innebærer. Statsråden har i intervjuer kalt det et omstillingsmål, det er omtalt som en ambisjon. Da er mitt spørsmål: Hva er egentlig regjeringens 55-prosentmål om utslippskutt innen 2030? Hvordan tenker regjeringen at dette skal gjennomføres? Og hvordan har de tenkt å gjennomføre det i samarbeid med Stortinget?

",Ola Elvestuen,Venstre,2022-04-27,2022-04-27
2502,2021-2022," Det er helt riktig. 

Gjennom de siste tiårene har de økonomiske og sosiale forskjellene i Norge økt. De rikeste drar ifra, og formuen konsentreres på stadig færre hender. Samtidig er det flere som sliter med å få endene til å møtes. 115 000 unger vokser i dag opp i fattige familier. Når forskjellene blir for store, svekkes også tilliten i samfunnet. Det bør særlig være et tankekors når vi nå har gått ut av en pandemi hvor håndteringen var fullstendig avhengig av nettopp den sterke tilliten som vi har i Norge. Det er også viktig med tillit og sterke fellesskap i mer usikre tider, nå som vi opplever krig i nærområdet og økende priser på viktige varer. 

I går kom koronakommisjonens rapport. Den viste oss at koronakrisen har økt ulikhetene i Norge. Lavinntektsgrupper og innvandrere er de som har tapt mest. Samtidig fikk Norge i den samme perioden flere titalls nye milliardærer. Kommisjonen skriver: 

De store forskjellene er et samfunnsproblem. Hvilke tiltak vil regjeringen komme med i revidert nasjonalbudsjett om tre uker som vil bidra til å redusere forskjellene i Norge? 

",Kari Elisabeth Kaski,Sosialistisk Venstreparti,2022-04-27,2022-04-27
2503,2021-2022," Mitt spørsmål går til finansministeren. 

Før valget fikk vi vite at det var vanlige folks tur. Det vi nå har lært, er at det var vanlige folks tur til å få lommeboken tømt. Mens staten flommer over av inntekter og setter stadig nye rekorder på hvor mye man soper inn fra måned til måned, blør lommebøkene til vanlige folk og bedrifter. VG møtte for noen dager siden tre familier på Raufoss som merker hvor trangt det er blitt. Beregninger viser at en gjennomsnittsfamilie vil få økte utgifter på ca. 50 000: Det er strøm, drivstoff, mat og renter – og andre ting går også opp. Som en av dem sier: 

Før valget sa Senterpartiet at man ikke kunne sitte i en regjering som fikk bensin- og dieselpriser på over 20 kr per liter. Vi har hatt over 27 kr, og i tillegg har man økt avgiftene på drivstoff.

Også næringslivet blør kraftig. Alle snakker om stabile rammevilkår for næringslivet, men det er langt fra det nå. Steintransport AS holder til i Kragerø. De driver med tung masseforflytning, de driver med vann- og avløpsrehabilitering. De har 50 årsverk pluss innleid personale. De kan altså få ekstrautgifter på diesel på 5 mill. kr, i tillegg kommer det lønnsøkninger på nesten 1 mill. kr. De frykter for framtiden, og de frykter for arbeidsplassene. Hvordan kan Senterpartiet og regjeringen forsvare at oljelandet Norge ikke løfter en finger for å hjelpe bilister og næringsliv, når Sverige kutter avgifter og greier det?

",Sylvi Listhaug,Fremskrittspartiet,2022-04-27,2022-04-27
2504,2021-2022," Mitt spørsmål er til arbeids-  og inkluderingsministeren.

Regjeringen har sendt på høring forslag til betydelige innstramminger i adgangen til å benytte innleid arbeidskraft. Denne høringen er nå avsluttet. 

Hovedregelen i norsk arbeidsliv skal være hele og faste stillinger. Det er heldigvis også tilfellet i Norge. Innleid arbeidskraft gjennom bemanningsbyråer utgjør bare 1,5 pst. av arbeidsstokken, og dette tallet har vært stabilt over tid. For å sikre at innleie skjer i ordnede former, strammet også Solberg-regjeringen inn regelverket slik at det bl.a. ble gitt lønn mellom oppdrag, og at det ikke er lov å ha mer enn 15 pst. av arbeidsstokken innleid.

Men innleie er også en svært viktig sikkerhetsventil. Utfordringen nå er ikke mangelen på bedrifter som ønsker å ansette folk, det er mangelen på nok folk med den relevante kompetansen. Derfor har også mange av høringssvarene vært svært kritiske til regjeringens forslag. Ved som hovedregel å fjerne adgangen til innleie ved arbeidsoppgaver av midlertidig karakter skapes det store utfordringer. Bransjer som industrien og reiseliv vil trenge folk, fordi det vil variere ut fra sesonger og oppdrag og anbud man vinner, hvor mye man trenger av mennesker til enhver tid.

Mitt spørsmål til statsråden er: Har det gått litt fort i svingene her? Og vil statsråden, basert på de tilbakemeldingene hun nå har fått i høringen, benytte anledningen til å forsikre IT-bransjen, byggenæringen og verftene i hennes eget valgdistrikt om at hun vil revurdere noen av forslagene?

",Henrik Asheim,Høyre,2022-04-27,2022-04-27
2505,2021-2022,"Solberg-regjeringen la til rette for byggestart i 2023 for et  test- og øvingssenter for oljevernberedskap i nordområdene. Senteret skulle etableres på Fiskebøl i Vesterålen. I et brev fra Nærings- og fiskeridepartementet datert 7. april bes Kystverket utrede en nedskalering av prosjektet og utbygging av testfasiliteter i Horten i stedet.
Kan statsråden bekrefte at senteret vil bli realisert på Fiskebøl med samme innhold, omfang og tidsplan som Solberg-regjeringen vedtok, og som Stortinget har sluttet seg til?",Bård Ludvig Thorheim,Høyre,2022-04-26,2022-05-04
2506,2021-2022,"TV 2 har satt fokus på mange problemer knyttet til Norsk pasientskadeerstatning (NPE), en ordning som i en undersøkelse slaktes av et samlet korps advokater. De mener blant annet rettssikkerheten ikke er god nok. Pasienter som har blitt skadet i det offentlige helsevesenet, blir ikke utredet, og vi har sett at det blir satt en invaliditetsgrad som synes å være alt for lav.
Hvordan rettferdiggjør statsråden at hun selv var tydelig på en full gjennomgang av NPE da hun satt i opposisjon, mens hun nå ikke mener dette er en prioritet?",Bård Hoksrud,Fremskrittspartiet,2022-04-25,2022-05-04
2507,2021-2022,"Mange nordmenn velger jevnlig å handle i Sverige for å spare penger. Fremskrittspartiet har derfor ønsket å redusere avgiftene på grensehandelsutsatte varer i Norge til samme nivå som i Sverige. 
Er statsråden enig med Fremskrittspartiet i at dette vil kunne bidra til å trygge og skape nye arbeidsplasser, øke skatte- og avgiftsinntekter i Norge og bedre privatøkonomien til folk flest, og hvis statsråden er enig i dette, hvorfor øker da statsråden avgiftene og utreder dette videre i stedet for faktisk å redusere avgiftene?",Erlend Wiborg,Fremskrittspartiet,2022-04-21,2022-04-27
2508,2021-2022,Hvordan følger Kultur- og likestillingsdepartementet opp avviklingen av gaveforsterkningsordningen for kultur?,Ingvild Wetrhus Thorsvik,Venstre,2022-04-21,2022-04-27
2509,2021-2022,"23. mars publiserte Det internasjonale institutt for bærekraftig utvikling en studie som slo fast at “det ikke er mulig å finne rom innenfor IPCCs karbonbudsjetter for noe land til å utvikle noen som helst nye produksjonsfasiliteter for fossil energi, om det er kullgruver, oljefelt eller gassterminaler. Konklusjonen gjelder for alle land, uavhengig av inntekts- og utviklingsnivå”. 
Hvilke av forutsetningene for studien er statsråden uenig i, ettersom regjeringen fører en klima- og oljepolitikk som er stikk i strid med denne tilrådingen?",Lan Marie Nguyen Berg,Miljøpartiet De Grønne,2022-04-21,2022-04-27
2510,2021-2022,"Statsråden luftet i Klassekampen 20. april sine bekymringer for avfolking i distriktene, en bekymring Rødt i aller høyeste grad deler. Men i et noe uklart resonnement i aktuelle sak tar også statsråden til orde for å lempe på strandsonevernet, og viser til det han tilsynelatende mener er for lite press på strandsonearealer mange steder.
Mener statsråden at svaret på tilflytningsproblematikken i distriktene er å privatisere strandsona mer?",Sofie Marhaug,Rødt,2022-04-21,2022-04-27
2511,2021-2022,"Utviklingsministeren deltok sist uke på Verdensbankens vårmøte i Washington D.C., hvor den globale matkrisen i kjølvannet av Russlands invasjon av Ukraina var tema. 
Hvordan vil regjeringen tilpasse Norges arbeid for global matsikkerhet som følge av situasjonen?",Ingjerd Schie Schou,Høyre,2022-04-21,2022-04-27
2512,2021-2022,"Ifølge artikkel 4 nr. 3 og artikkel 11 i FN-konvensjonen om rettighetene til mennesker med nedsatt funksjonsevne (CRPD) skal myndighetene treffe alle nødvendige tiltak for å sikre funksjonshindredes beskyttelse og sikkerhet i risikosituasjoner, og at funksjonshindredes organisasjoner skal høres i forbindelse med dette. Vi har vært gjennom en pandemi der vi ser at funksjonshindrede har blitt rammet hardere enn andre, og at beredskapsplanene ikke er tilpasset hele befolkningen. 
Hva vil statsråden gjøre for å sikre beredskapen for denne gruppen?",Andreas Sjalg Unneland,Sosialistisk Venstreparti,2022-04-20,2022-04-27
2513,2021-2022," Det skjer nå store politiske  endringer i Europa. Modige politiske ledere, bl.a. i våre naboland,  har på rekordtid tatt konsekvensene av den sikkerhetspolitiske situasjonen.  Men det skjer også store endringer som påvirker Norge og vår evne  til å ivareta norske interesser. Vi samarbeider med EU fordi det  er bra for Norge. Vi gjør det fordi vi vil, ikke fordi vi må, og  EU blir stadig viktigere for Norge. Utviklingen i EU kommer også  til å gå betydelig raskere, være bredere og dypere, og EU-landene  integreres mer med hverandre. Det betyr samtidig at konsekvensen  av vårt utenforskap blir tydeligere og sårbarhetene våre større. Vi  kommer til å søke flere og flere tilleggsavtaler med EU for å dekke  Norges behov. 

EUs kapasitet og båndbredde til å håndtere de landene som ikke fullt ut vil være med, kommer selvfølgelig til å være mindre. EU har full fart framover, og det gjelder også på områder som er svært viktige for Norge. Det gjelder også utenriks- og sikkerhetspolitikk, og selv om vår sikkerhetspolitiske forankring er i NATO, er det en stor utfordring at særlig sikkerhetspolitikk diskuteres i rom vi ikke er i, og beslutninger tas der vi ikke er med. 

Regjeringa, derimot, har full fart bakover. Finansministeren mener utrolig nok at EU har blitt mindre viktig, og det ser merkelig ut at regjeringa i Hurdalsplattformen har bestemt at en skal bruke tid og krefter på en utredning for å vurdere erfaringene fra EØS-samarbeidet de siste ti år. I den forbindelse skal man bl.a. utrede erfaringene nærstående land utenfor EU har med alternative avtaler med EU. Disse landene er bl.a. Storbritannia og Sveits, og det har jo ingen relevans for Norge. 

Hva mener statsministeren skal være den norske strategien for å ivareta norske interesser i samarbeidet med et EU som går svært raskt framover uten Norge?

",Ine Eriksen Søreide,Høyre,2022-04-20,2022-04-20
2514,2021-2022," Grunnloven § 112  slår fast at det er en menneskerettighet for norske borgere at statens  virksomhet ikke skal ødelegge miljøet. Norges institusjon for menneskerettigheter, NIM,  som er Stortingets ekspertorgan for å sikre at norske borgeres rettigheter  blir ivaretatt, sendte før påske en utredning til Olje- og energidepartementet  om oppfølging av klimasøksmålet i Høyesterett i 2020. NIM mener  at staten har en plikt til å nekte utbyggings- og driftstillatelser  – eller PUD på folkemunne – for nye oljefelt dersom det ikke konkret  kan påvises at det enkelte prosjektet er forenlig med 1,5-gradersmålet.  De sier også at det er nærliggende å tro at plikten til å si nei  til nye utbyggingstillatelser allerede har inntruffet, fordi oppdaterte  kilder sier at ny produksjon av olje og gass i 2022 ikke er forenlig  med å nå 1,5-gradersmålet.

I tilleggsmeldingen til energimeldingen som regjeringen la fram fredag før påske, viser regjeringen også til Høyesteretts konklusjon om at staten har plikt til ikke å godkjenne PUD-er dersom hensynet til klima og miljø tilsier det, men energimeldingen svarer ikke på hva som må til for at en PUD ikke blir godkjent av hensyn til klimaet. Fram til den dagen regjeringen faktisk sier nei til en PUD med klima som begrunnelse, blir dette bare en teoretisk øvelse. 

Jeg vil derfor gjerne spørre statsministeren: Hva skal til for at regjeringen ikke godkjenner en PUD av hensyn til klimaet?

",Lan Marie Nguyen Berg,Miljøpartiet De Grønne,2022-04-20,2022-04-20
2515,2021-2022," Innledningsvis vil jeg uttrykke  Venstres fulle støtte til at Norge nå har levert Mistral luftvern  til Ukraina. Etter den dokumentasjonen vi har fått på krigsforbrytelser  begått av russiske styrker i Ukraina, tror jeg det er et overveldende  flertall i denne salen som ønsker å støtte at Norge stiller opp med  det vi kan. Jeg tror også det er stort flertall i befolkningen for  det. Så er spørsmålet: Hva kan Norge bidra med i den svært alvorlige  situasjonen vi står i nå? 

Den 3. mars fremmet Venstre forslag i Stortinget om at Norge bør vurdere å støtte Ukraina økonomisk, slik at de kan anskaffe våpen og annet forsvarsmateriell de trenger for å vinne denne krigen. Den 30. mars satt både statsminister Støre og jeg i denne sal og hørte president Zelenskyj tale til Stortinget. Der ba han oss både om våpen og penger.

Norge er ingen våpenstormakt, og det er begrenset hva vi kan levere av relevant forsvarsmateriell til Ukraina. Men vi er, relativt sett, en økonomisk stormakt, som både kan og bør bidra til at Ukraina kan anskaffe materiell fra annet hold. I EU har de koordinert seg gjennom European Peace Facility, og andre land, som Tyskland, har gitt bilateral pengestøtte til Ukraina som kan gå til anskaffelse av våpen. I tidligere spørretimer har utenriksministeren sagt at regjeringen vurderer muligheten for å bidra til dette fondet. Vi er kjent med at ukrainske myndigheter ønsker seg denne formen for støtte, og det at krigen nå ser ut til å vare lenger, styrker også argumentet for å stille opp, slik at Ukraina kan bruke midlene selv. NUPI-ekspert Karsten Friis gir også støtte til en slik holdning. Han sier at om vi ikke har nok våpen å gi bort, bør vi kunne gjøre mer økonomisk.

Hvordan vurderer statsministeren muligheten for at Norge kan slutte seg til European Peace Facilitys Ukraina-fond eller på andre måter bilateralt støtte Ukraina med midler til å anskaffe våpen raskt?

",Guri Melby,Venstre,2022-04-20,2022-04-20
2516,2021-2022," I år har påskehyggen for mange  blitt overskygget av bekymringer over priser som øker, og familiebudsjetter  som ikke går opp. Gjennom to år med pandemi har flere hundre tusen  arbeidsfolk i perioder stått helt uten jobb og dermed hatt mye mindre  å leve av. Mange bankkontoer er nå bunnskrapet, og bufferen er for  lengst brukt opp. Derfor kunne ikke priskrisen komme på noe verre  tidspunkt enn nå. Strøm, mat, transport og drivstoff er ikke hvilke  som helst varer. Vi er avhengige av det, og vi kan ikke bare velge  det vekk over natten. 

Det er riktig at tålmodighet kan være en dyd. Jeg tror mange synes at regjeringens nærmest grenseløse tålmodighet i møte med prissjokket ikke har imponert. Det som skjer nå, er at mange folk landet rundt, vanlige og uvanlige, men med helt vanlige inntekter, rammes hardt av de økte prisene på både strøm, mat, drivstoff og transport. 

Støre har sagt en god del om hva regjeringen ikke vil gjøre i møte med krisen. Jeg vil gjerne gi Støre mulighet til å si litt mer om hva regjeringen vil gjøre for å sørge for at fellesskapet stiller opp. I Sverige har de kuttet i drivstoffavgifter og prisen på å reise kollektivt. I Tyskland ser vi det samme, og også i andre europeiske land ser vi regjeringer som går inn for å få kontroll over prisene på strøm. Hva er den norske regjeringens plan i møte med denne priskrisen?

",Bjørnar Moxnes,Rødt,2022-04-20,2022-04-20
2517,2021-2022," Det er ei hard verd  vi no må forhalde oss til. Klimaendringar, etterverknader av covid  og krigen i Ukraina kastar oss inn i den eine krisa etter den andre.  Global matmangel og auka konfliktnivå – i land, mellom land, nord  mot sør, fattig mot rik – kan raskt bli ein realitet. Alt dette  må møtast med politikk, større reformer og satsingar på mange frontar. 

For å ta eitt av desse områda: Mange europeiske land jobbar no på spreng for å bli uavhengig av fossil import. Etter Russlands invasjon av Ukraina blir den eine klimaplanen etter den andre forsterka for hurtigast mogleg å bli uavhengig av import av gass og olje frå Putin-regimet. Dette viser kor tett klima og sikkerheitspolitikk heng saman.

Noreg er i ein svært vanskeleg situasjon. Vi tener enormt på høge olje- og gassprisar, og det tiltrekkjer seg kapital og investeringar og bind arbeidskraft til nettopp det heile Europa no med endå høgare tempo skal kvitte seg med.

Ståle Knoff Johansen i Aker Verdal fryktar industridød dersom dei grøne prosjekta framleis ikkje kjem, og han meiner at den situasjonen vi no står i, med overinvestering av kapital i olje og gass, kan føre til verftsdød.

Kva gjer regjeringa for å få Noreg ut av denne situasjonen?

",Torgeir Knag Fylkesnes,Sosialistisk Venstreparti,2022-04-20,2022-04-20
2518,2021-2022," Allerede før den grusomme  krigen i Ukraina slet folk og bedrifter i Norge med strømregningene.  Nå har man også fått skyhøye drivstoffpriser. På det verste har  prisene vært oppe i 27 kroner literen. Regjeringens bidrag i det  hele har vært å øke drivstoffavgiftene i inneværende år. Matvareprisene  stiger, og det kan bli en matvarekrise i verden. Rentene har økt.  Dette er det verste året for folk økonomisk på lenge, og det er  vanlige folk som taper kjøpekraft. 

Fagbladet fortalte 8. april om familien til Ann Kristin Sandelin, som er to voksne og to barn. De merker utgiftssmellen. Om prisene fortsetter å øke, kan familien måtte kutte inn på fritidstilbudene for barna og varme måltider, og mye av feriepengene regner de med vil gå med til rett og slett å betale regninger. Ifølge forbrukerøkonom Magne Gundersen i Sparebank 1 vil denne og tilsvarende familier få ekstrakostnader på opp mot 50 000 kr i år, og ifølge den samme Gundersen vil ikke et høyt lønnsoppgjør kompensere for den samlede utgiftsøkningen som folk opplever nå. De som har minst, rammes mest, men nå rammes også helt vanlige familier av dette.

Jeg lurer på: Hvorfor sitter regjeringen stille og ser på at vanlige familier, enslige og pensjonister nå flås av en prisvekst som løper løpsk, samtidig som statskassen flommer over av inntekter fra strøm, olje og gass? I mars fikk staten de høyeste inntektene fra eksport noensinne.

",Sylvi Listhaug,Fremskrittspartiet,2022-04-20,2022-04-20
2519,2021-2022," Det er mange positive tegn i  norsk økonomi for øyeblikket i form av høy vekst i sysselsettingen  og i form av mange bedrifter som etterspør mye arbeidskraft. Men  det er også en del viktige skyer i horisonten. 

Vi har høyere prisstigning enn vi har hatt på lenge, og vi har høyere prisstigning i utlandet enn vi har hatt på lenge. Vi har mangel på varer, som ikke kommer inn, det er forsyningslinjer som ikke fungerer. Og både den økte inflasjonen og den økte pengebruken vi har, kan bidra til at rentene øker mer enn det som vil være naturlig. De fleste av oss vet at rentene kommer til å gå opp fordi vi har hatt en ekstraordinært lav rente gjennom en pandemi, men farten på hvor mye den går opp, kommer til å avgjøres også av innenlandske spørsmål – hvordan vi håndterer våre budsjetter og vår økonomi fremover.

Å øke rentene i Norge betyr en betydelig omfordeling og en vanskeligere økonomisk situasjon for unge mennesker i etableringsfasen, personer som kanskje for første gang har kommet seg inn i boligmarkedet. Ett prosentpoengs økning på et lån på 3 mill. kr er altså 30 000 kr mer hvert år – altså en økning som er betydelig for familieøkonomien for mange.

Det er fare for at vi nå går inn i en overoppheting av norsk økonomi, ytterligere renteøkninger kan følge av dette, og familiene kommer til å merke det. Da er det viktig at vi fører en budsjettpolitikk som holder igjen for presset i økonomien. Derfor var det forbausende at vi rett før påske fikk en bevilgningsproposisjon uten inndekning. Enda mer forbausende var det at regjeringen så ut til å ønske en dugnad, sammen med alle partier, for å by opp bevilgningene. Høyre valgte å si at nå må vi prioritere familienes renteutgifter. (Presidenten klubber.) Vi skal si ja til å dekke utgifter, men vi må ikke øke på mer (presidenten klubber igjen) og ga derfor regjeringen et tilbud. Vi stemmer for … (Presidenten avbryter.)

",Erna Solberg,Høyre,2022-04-20,2022-04-20
2520,2021-2022,"Jeg viser til mitt skriftlig spørsmål nr. 1117 den 2. februar og statsråd Grams svar 8. februar 2022. Det handlet om naboer som må betale høye regninger for veikrav som utløses når en utbygger bygger nye boliger i gaten. I svaret ble det vist til at departementet er i gang med en gjennomgang av regelverket om opparbeidingsplikt og refusjon. For beboerne som mottar et slikt krav, er situasjonen både vanskelig og økonomisk krevende. 
Kan statsråden derfor redegjøre ytterligere for status og konkret tidsplan for dette arbeidet?",Mudassar Kapur,Høyre,2022-04-19,2022-04-27
2521,2021-2022,"Regjeringsmedlemmer har ved flere tilfeller uttrykt frykt for at en eventuell makspris på strøm på 50 øre/kWt ikke vil gi folk insentiv til å redusere strømforbruket.
Er det samme rasjonale som ligger bak avvisningen av reduksjonen av drivstoffavgiftene, frykter regjeringen at folk og næringsliv skal kjøre på måfå fordi drivstoffprisene eventuelt reduseres fra 28 kr/l med avgifter til 18 kr/l uten avgifter, og mener da regjeringen at EU-land som har satt en makspris på strøm og kuttet drivstoffavgifter, fører en politikk som gir økt forbruk?",Marius Arion Nilsen,Fremskrittspartiet,2022-04-14,2022-04-27
2522,2021-2022,"Statsministeren er sjefen for regjeringa og har det overordna ansvaret for statsrådane sine. Finansminister Vedum, som statsministeren har ansvaret for, er ikkje villig til å gjennomføre tiltak overfor transportbransjen og bygge- og anleggsbransjen med omsyn til når det gjeld dei skyhøge drivstoffprisane. 
Har statsministeren tenkt å ta ansvaret for dei mange konkursane der ""vanlege folk"" mistar jobbane sine, som no kan kome i desse bransjane med bakgrunn i dei skyhøge drivstoffprisane?",Frank Edvard Sve,Fremskrittspartiet,2022-04-06,2022-04-27
2523,2021-2022," Den siste tiden har undersøkelsen  til Nav – som det allerede er referert til i dag – der det viser  seg at nesten halvparten av alle nybakte mødre har tatt ut ulønnet  permisjon, fått mye oppmerksomhet. Det er funn som er svært alvorlige, både  fordi det tar likestillingen feil vei, og fordi det helt klart viser  at politikere har laget en ordning som familiene ikke vil ha selv.  Kristelig Folkeparti mener altså fortsatt at vi må oppheve den rigide  tredelingen og gi familiene langt større fleksibilitet. 

Da et bredt flertall i denne salen gikk inn for tredelt foreldrepermisjon, beskrev man det som et viktig steg for å sikre reell likestilling av mor og far som omsorgspersoner. At mor kommer raskere tilbake i arbeid, ble framhevet som en viktig del av flere. Kristelig Folkeparti var det eneste partiet som stemte imot – fordi vi lyttet til familiene, og familiene fikk rett. For oss er barnas beste det viktigste. Det aspektet ble nesten ikke nevnt, nesten ikke hørt, i debatten tidligere i dag. Vi tror at familiene selv vet hva som er best for dem. Det er jo hele poenget. Selv om en kvote er et godt insentiv for at far skal ta ut permisjon – det støtter vi, vi vil ikke fjerne den – er det fremdeles slik at det er mor som ammer barnet. Det kan vi heller ikke vedta oss bort fra. 

Det er altså ikke en kobling til tredelingen, hørte vi statsråden si. Større fleksibilitet og kutt i den rigide tredelingen vil ikke føre til at bruken av ulønnet permisjon går ned, svarte statsråden. Men selvsagt vil valgfrihet ha en konsekvens, det er helt åpenbart. Dersom mødrene får sin del noe økt, som de ønsker, vil det føre til at bruken av ulønnet permisjon går ned. Statsråden svarte og viste til – sånn som jeg hører det – at man fremdeles nekter å lytte til familiene når man trekker fram enkeltstemmer heller enn bredden som peker på sammenhengen mellom tredeling og ulønnet permisjon. Så igjen: Skal vi holde på det som gir det motsatte av det som var ønsket? Hva tenker likestillingsministeren om undersøkelsen? Det ønsker vi i Kristelig Folkeparti svar på. 

",Dag-Inge Ulstein,Kristelig Folkeparti,2022-04-06,2022-04-06
2524,2021-2022," Mitt spørsmål går til kunnskapsministeren.

Fremskrittspartiet har fremmet representantforslag om løpende opptak til barnehage. I dag er det i de fleste kommuner kun ett hovedopptak. Er barnet ditt født i feil måned, risikerer man i verste fall å gå opp mot et halvt år i ulønnet permisjon, noe vi har sett at bl.a. mange mødre nå gjør. Man risikerer altså å ikke få rett til plass fra måneden barnet fyller ett år.

Dagens ordning med ett hovedopptak er etter vår mening umoderne. Den bidrar til å hemme likestillingen. Mange kvinner vil raskt ut i jobb, men da er man altså prisgitt at man føder i riktig måned. Noen ønsker å være lenger hjemme med barnet, mens andre ønsker å komme raskest mulig ut i jobb. Alle familier er ulike og unike på den måten.

For Fremskrittspartiet er det viktig å la foreldrene bestemme selv og gi familiene mest mulig frihet, og at det ikke er barnehageopptaket som skal avgjøre når man går tilbake i jobb. Derfor mener vi det er riktig å innføre løpende opptak i hele landet, og at når foreldrepermisjonen er over, skal det stå en ledig barnehageplass klar til barna.

Statsråden skriver i sin uttalelse om representantforslaget bl.a. følgende om løpende opptak: Utvidet rett til plass kan være positivt både for foreldrene, som kan komme raskere tilbake til arbeid, og for barna, som får mulighet til å begynne i barnehagen.

Jeg er glad for de vurderingene statsråden har i brevet om Fremskrittspartiets forslag. Jeg vil derfor spørre henne om hun og regjeringen kan være åpne for å støtte et forslag som vil gi økt fleksibilitet og bedre likestillingen for de mødrene som vil raskt ut i jobb etter foreldrepermisjonen.

",Himanshu Gulati,Fremskrittspartiet,2022-04-06,2022-04-06
2525,2021-2022," Justisminister Mehl har  nettopp fortalt at vi må lytte mindre til eksperter framover. Tidligere  har også finansminister og leder av Senterpartiet, Trygve Slagsvold  Vedum, sagt at vi bør lytte mindre til eksperter og mer til folket. 

Statsråd Borten Moes jobb er å utdanne eksperter og legge til rette for at noen av våre fremste kunnskapsmiljøer får dyrke kunnskapen og bli best mulig. Disse er essensielle for å drive en kunnskapsbasert politikkutvikling.

Står hele regjeringen bak dette synet på faglig ekspertise, og er dette kunnskapssynet som ligger til grunn for statsrådens kutt og nedprioritering av sektoren?

",Kari-Anne Jønnes,Høyre,2022-04-06,2022-04-06
2526,2021-2022," Kommersielle selskaper har  de siste 20 årene gjort barnehage til big business ved å ta ut store  mengder profitt fra barnehager som er finansiert av fellesskapet  og av foreldrebetaling. I 2018 sa til og med Høyre at dagens regelverk  er utdatert, men siden har ingenting skjedd. 

Regjeringen har varslet endringer i barnehageloven. Det må bli den kursendringen som både velgerne og fagbevegelsen har etterlyst, nemlig at skattepenger bevilget til velferd skal gå til felles velferd, ikke til privat profitt. Skal det bli vanlige folks tur, kan det ikke samtidig også være velferdsprofitørenes tur. 

Nå har mange kommuner flere barnehageplasser enn de har barn, men hvis barnetallet synker, kan kommunene i dag utelukkende kutte i det offentlige tilbudet, enten ved å kutte i plasser eller ved å legge ned hele barnehager, mens når en kommersiell barnehage har fått tilskudd fra det offentlige, har den rett på tilskuddet til evig tid, også om barnetallet i kommunen endrer seg eller barnehagen skifter eier. Dermed har de kommersielle barnehagene en forkjørsrett foran de offentlige barnehagene. 

Utvalget til Storberget påpekte at dagens finansieringssystem gir et demokratisk underskudd i kommunenes styring, og at det er behov for å sikre større balanse mellom rettigheter og plikter på kommunal og privat side lokalt. Derfor er det gledelig at regjeringen i plattformen sin sier at de skal sikre bedre demokratisk styring og kontroll med barnehagesektoren, og at Brenna nylig lovte Fagforbundet å få kontroll over barnehagesektoren – ut av styrerommene og inn i kommunestyrene. Hva legger statsråden i at kontrollen skal ut av styrerommene og inn i kommunestyrene, sånn helt konkret?

",Bjørnar Moxnes,Rødt,2022-04-06,2022-04-06
2527,2021-2022," Spørsmålet mitt går  til kunnskapsministeren.

I budsjettavtalen med regjeringen sørget SV for at det fra skolestart nå i høst blir gratis halvdagsplass i SFO for alle førsteklassinger i Norge, slik at alle barn kan være med på leken. Familier over hele landet sparer store summer – totalt over 111 mill. kr i året. 

Vi står med andre ord midt i utrullingen av en stor SFO-reform, og Kommune-Norge må i løpet av de neste månedene ta stilling til hvordan de skal løse utrullingen av gratis SFO lokalt. Da må også regjeringen sørge for at kommunene får det opplegget som trengs og skal til, retningslinjer og informasjon osv., for at ordningen når ut til landets foreldre og holder høy kvalitet.

Jeg har bedrevet litt superenkel forskning. Jeg har tatt stikkprøver i fem forskjellige kommuner: Narvik, Rælingen, Bergen, Lillestrøm og Arendal. Ingen av de kommunene opplyser på sine hjemmesider om at tilbudet blir gratis fra skolestart. Det er ikke rart, for forskriften om gratis SFO fra regjeringen ble sendt ut på høring av regjeringen først nå nylig og vil ikke tre i kraft før nærmere sommeren. 

Med tanke på at vi vet at foreldrebetaling er en av de viktigste årsakene til at foreldre ikke sender barna på SFO, lurer jeg på om statsråden synes det er viktig at foresatte i disse kommunene, og andre, vet at de har krav på gratis SFO-plass fra høsten av. Når regjeringen har kommet såpass sent ut, hva kan statsråden da gjøre for at tilbudet når ut til landets foreldre?

",Freddy André Øvstegård,Sosialistisk Venstreparti,2022-04-06,2022-04-06
2528,2021-2022," Jeg har et spørsmål til likestillingsministeren.

For Fremskrittspartiet er frihet avgjørende for likestilling. Derfor kjemper jeg og Fremskrittspartiet for en blå likestillingspolitikk framfor en rød formynderpolitikk. Derfor har nå også Fremskrittspartiet fremmet forslag om bl.a. å gi familiene valgfriheten tilbake og avskaffe tredelingen av foreldrepermisjonen.

I etterkant av dette ser vi også at det er kommet nye tall som viser at en stadig større andel kvinner tar ut ulønnet permisjon. Det viser at formynderpolitikk er dårlig familiepolitikk. På nåværende tidspunkt har permisjonsopprøret på Facebook nærmere 33 000 følgere. 

Barneministeren har riktignok vært litt på i denne debatten, men har understreket at tredelingen vil ligge fast. Men stadig flere lurer på hvor likestillingsministeren er i denne debatten. Så mitt spørsmål er rett og slett: Hvor har likestillingsministeren vært når det gjelder denne debatten og en stadig økning i antall kvinner som tar ulønnet permisjon? Er ikke dette likestilling i revers?

",Silje Hjemdal,Fremskrittspartiet,2022-04-06,2022-04-06
2529,2021-2022," Eksamen er en viktig del  av vurderingssystemet i den norske skolen, og det gir elevene mulighet  til å vise hva de har lært i løpet av skoleåret uten at tidligere  resultat påvirker karakteren. Eksamen gir elevene viktig kvalitetssikring  ved at de får en ekstern vurdering av sin fagkompetanse. De sentralt  gitte eksamenene har identiske oppgavesett for alle som kommer opp  i faget, og de gir elevene et mer likeverdig vitnemål. De rettes  også anonymt, og eksamensresultatene bidrar til at lærere og skolen  kan kontrollere og utvikle sitt eget arbeid med vurderinger. 

Høyre mener det er viktig at tilliten til vitnemål og eksamen opprettholdes, og pandemien har aktualisert utfordringen med at karaktersettingen er ulik på eksamen og ved standpunktkarakter. Da NTB meldte om at Utdanningsdirektoratet vurderte om eksamen skulle skrotes for godt, ble både vi og en rekke andre aktører i sektoren bekymret. Nå trenger vi en avklaring på om regjeringen faktisk har bedt Udir om å vurdere å skrote eksamen, og om dette er noe regjeringen ønsker seg på sikt, for i Hurdalsplattformen skriver regjeringen – i motsetning – at det fremdeles skal være eksamen i ungdomsskolen og i videregående opplæring.

Spørsmålet er dermed: Kan statsråden avklare om eksamen skal bestå i skolen, noe en også har stadfestet i regjeringsplattformen?

",Margret Hagerup,Høyre,2022-04-06,2022-04-06
2530,2021-2022,"Heile landet slit med høge drivstoffprisar, og dessverre har ikkje fleirtalet i denne sal sett ned avgiftene. Fiskerinæringa er i dag lønnsam, og dei slit også veldig med drivstoffprisar grunna energikrise, krig i Europa og eit stortingsfleirtal som gir dei ei CO2-avgift på toppen. Eit tiltak som kan vurderast i denne situasjonen, er auka bruk av rederikvote- og samfiskeordningar. 
Er dette noko statsråden vil vurdere?",Sigbjørn Framnes,Fremskrittspartiet,2022-03-31,2022-04-06
2531,2021-2022,"I Hurdalsplattformen står det at regjeringen vil sikre fødeavdeling i Kristiansund. I statsbudsjettet er det satt av 25 millioner kroner til blant annet å sørge for gjenåpning av fødetilbudet i Kristiansund. Likevel er fortsatt fødeavdelingen stengt, og kvinner må reise i flere timer for å få et fødetilbud. Det er en uholdbar situasjon, og mange fødekvinner føler seg lurt av regjeringens lovnader uten resultater. 
Hva i all verden er de 25 millioner kronene brukt på?",Bård Hoksrud,Fremskrittspartiet,2022-03-31,2022-04-06
2532,2021-2022,"Utdanningsdirektoratet har varslet at de skal prøve ut flere alternativer til eksamen, med begrunnelse i fagfornyelsen. Dette står i kontrast til Hurdalsplattformen, hvor regjeringspartiene har skrevet: ""Det skal vere eksamen og karakterar i ungdomsskulen og vidaregåande skule, samtidig som ein skal gjennomgå behovet for nye former for vurdering i tråd med nye læreplanar og undervisingsformer.""
Mener statsråden at eksamen er en viktig vurderingsform, og at en uavhengig kvalitetssikring av karaktersettingen er viktig?",Tore Grobæk Vamraak,Høyre,2022-03-31,2022-04-06
2533,2021-2022,"Den siste tiden har vi sett rapporter om tiltakende konfliktrelatert seksualisert og kjønnsbasert vold utført av russiske styrker i Ukraina. I 2019 arrangerte Solberg-regjeringen en internasjonal konferanse om temaet i Oslo, og det har vært jobbet systematisk gjennom mange år for å bekjempe konfliktrelatert seksualisert og kjønnsbasert vold, blant annet gjennom FN, regionale organisasjoner og sivilsamfunnet. 
Hvordan vil regjeringen bidra til å bistå det økende antallet ofre for seksualisert vold som følge av krigen i Ukraina?",Ine Eriksen Søreide,Høyre,2022-03-31,2022-04-06
2534,2021-2022,"Hvordan oppfatter statsråden barnehagesektorens kapasitet til å dekke behovet for barnehageplasser som følge av krigen i Ukraina, og kan vi på kort og noe lengre sikt tilby alle barn som trenger og fortjener det, en trygg plass i barnehagen?",Kari-Anne Jønnes,Høyre,2022-03-31,2022-04-06
2535,2021-2022,"Byggenæringa er Noregs største fastlandsnæring. Næringa opplever massiv kostnadsauke og ordrebortfall, med betydeleg risiko for aukande arbeidsløyse. Byggenæringens Landsforening har bedt regjeringa om samarbeid om raske tiltak for å avhjelpe situasjonen, mellom anna ved å sikre likviditet i verdikjedene, bistand til å handtere eskalerande kostnadsauke, auka satsing på enøktiltak/oppgradering av dagens bygningsmasse med meir. 
Vil regjeringa samarbeide med byggenæringa om ein slik plan med tiltak, og kor raskt kan det kome på plass?",Alfred Jens Bjørlo,Venstre,2022-03-31,2022-04-06
2536,2021-2022,"Riksadvokatembetet har slått fast at det har vært systematiske feil og mangler i politiets håndtering av tvangsmiddelbruk i mindre narkotikasaker. Både statssekretær i Justis- og beredskapsdepartementet Erik Sandsmark Idsøe og politiet har beklaget dette. Justisministeren har foreløpig ikke stilt seg bak statssekretærens eller politiets beklagelse. 
Vil statsråden beklage på vegne av regjeringen til alle som er blitt utsatt for ulovlig tvangsmiddelbruk i disse sakene, og dersom ikke – hvorfor?",Andreas Sjalg Unneland,Sosialistisk Venstreparti,2022-03-31,2022-04-06
2537,2021-2022,"Kunst er viktig for å tolke og forstå samfunnet og tiden vi lever i. Blant de mange ofrene for den pågående krigen i Ukraina finner vi viktige formidlere av kunst og kultur på begge sider, som har måttet legge ned virksomheten sin, som følge av sensur eller fordi de har måttet flykte. Vi blir alle klokere dersom vi legger til rette for kunstutøvelse i krisetid, og vi i Norge har verktøyene og midlene til å få det til. 
Hvordan vil statsråden bidra til at kunstnere på flukt får fortsette å utøve sitt virke?",Marie Sneve Martinussen,Rødt,2022-03-30,2022-04-27
2538,2021-2022," Jeg skal ikke be om flere  beklagelser, selv om det kunne vært på sin plass, men mitt neste  spørsmål går til justisministeren. 

PST vurderer at etterretningstrusselen fra Russland er høyere nå enn før krigen i Ukraina. PST peker særlig på at Russland kan forsøke å samle informasjon om norske holdninger og beslutningsprosesser. Slik informasjon kan brukes for å spre feilinformasjon, så splid og nøre opp under motsetninger. Slike virkemidler, kalt hybride trusler, er en større trussel mot Norge, norske verdier og vårt liberale demokrati enn på lenge. Det er bra at regjeringen har bevilget mer penger til PST og NSM, men det er ikke nok. Det er også behov for flere hjemler for å kunne forebygge, avdekke og iretteføre fremmed etterretning og forsøk på påvirkning. 

I regjering sendte Høyre på høring to konkrete forslag om å tydeliggjøre PSTs etterretningsoppdrag og -mandat. Det ene gjaldt å lovfeste og tydeliggjøre PSTs oppdrag som innenlands etterretningstjeneste samt å åpne for at PST kan lagre, systematisere og analysere store mengder åpent tilgjengelig informasjon til etterretningsformål. Det andre forslaget gjaldt å kriminalisere samarbeid med fremmed etterretningstjeneste om å utøve påvirkningsvirksomhet. Formålet er å motvirke påvirkningsaksjoner som er rettet mot beslutninger eller den allmenne meningsdannelsen i Norge, og det er samarbeid med slike makter som foreslås kriminalisert.

Høringsfristen for begge disse forslagene er gått ut, og de er klare til å fremmes for Stortinget. Det haster. Det er krig i Europa, og den sikkerhetspolitiske situasjonen er mer spent enn på mange tiår, men i stedet for å handle lar regjeringen forslagene støve ned i en skuff i departementet. 

Vil statsråden gi PST et tydeligere etterretningsoppdrag med flere hjemler for å avdekke forsøk på fremmed etterretning og påvirkningsvirksomhet mot Norge? Når kan vi forvente at statsråden fremmer forslag til Stortinget om dette?

",Sveinung Stensland,Høyre,2022-03-30,2022-03-30
2539,2021-2022," Mitt spørsmål går til  næringsministeren. 

I Hurdalsplattformen varsler regjeringen en aktiv næringspolitikk, hvor staten skal engasjere seg med en veldig kraftfull verktøykasse og legge til rette for levende lokalsamfunn og arbeidsplasser i hele landet. Så langt er det eneste kraftfulle tiltaket en historisk skatte- og avgiftsøkning på nærmere 9 mrd. kr, som særlig har rammet næringslivet og norske eiere: Formuesskatten har økt, verdsettelsen av aksjer og driftsmidler har økt fra 50 pst. til 75 pst., utbytteskatten har økt til 35 pst., og CO2-avgiften har økt med nesten 30 pst., for å nevne noe av det som er mest dramatisk og direkte svekker konkurransevilkårene for norske bedrifter og norske eiere. Støttepartiet SV har sågar varslet at dette bare er en start. 

Samtidig som regjeringen ønsker å beskatte hardere, opplever veldig mange bransjer, spesielt bransjer som domineres av små og mellomstore bedrifter, en formidabel kostnadsøkning på mange innsatsfaktorer, spesielt på energi. Både strøm- og drivstoffpriser er nå på et ekstremt høyt nivå. Dette er økte kostnader som ikke uten videre kan viderefaktureres til kundene, men som svekker bedriftens likviditet, stopper investeringer og setter arbeidsplasser i fare. 

Fremskrittspartiet har gjentatte ganger utfordret finansministeren på konkrete tiltak for å kompensere kostnadsøkninger ved å fjerne eller redusere avgifter. Han vil vente og se og vente og se. 

Hvor lenge vil næringsministeren vente og se? Og hva konkret inneholder egentlig denne kraftfulle verktøykassen, utover kraftige skatteøkninger og kraftfull retorikk?

",Hans Andreas Limi,Fremskrittspartiet,2022-03-30,2022-03-30
2540,2021-2022," Mitt spørsmål går til kommunalministeren.

Kommunene blir nå bedt om å bosette 35 000 flyktninger. Det er flott å se at kommunene viser stor vilje til å stille opp og gi flyktningene gode tjenester. Samtidig må vi være ærlige på at dette kan by på noen utfordringer, men dem skal vi klare å løse.

Flere i kommunene forteller at det samlede trykket på tjenester og personell kan bli vedvarende høyt. Mange ber også om klarere tilbakemeldinger om hvilke tilskudd kommunesektoren skal få, om de faktisk står i samsvar med de utgiftene som venter sektoren. Mange forteller også at de savner klar informasjon fra myndighetene om hvordan bosetting skal skje, og hvilket tilbud de som kommer, skal få. Bosetting er ikke statsrådens ansvar, men forholdene i kommunesektoren og tjenestetilbudet er det.

Det er krevende for kommunesektoren nå å gå fra en krise til en annen, og det er det mange i kommunesektoren som føler på. Pandemien er ikke over. Folk har jobbet veldig mye over lang tid, og det er gjerne også de samme folkene som igjen må brette opp ermene for at alle innbyggerne skal få barnehage, skole og helsetjeneste. For å gi gode tjenester til både dem som bor i kommunen i dag, og flyktningene som kommer i morgen, må altså kommunene forberede seg på å øke kapasiteten. Hvordan vil statsråden nå sikre at kommunene har den kapasiteten og det personellet som de trenger for å gi alle innbyggerne i kommunene gode tjenestetilbud?

",Mari Holm Lønseth,Høyre,2022-03-30,2022-03-30
2541,2021-2022," Mitt spørsmål går  til justisministeren.

I februar i år ble Riksadvokatens rapport om tvangsmiddelbruk i mindre narkotikasaker lagt fram. I den slås det fast at politiet har foretatt svært mange ulovlige inngrep mot enkeltpersoner. Bruddene går bl.a. på manglende hjemmel, feilaktig bruk av hastekompetanse samt uforholdsmessighet i tvangsmiddelbruken. Det vil si at mennesker har blitt utsatt for kroppslige undersøkelser, blodprøve- og urinprøvetaking mv., uten at det har vært grunnlag for det. Dette er svært alvorlig, og det er brudd på enkeltpersoners menneskerettigheter. 

Riksadvokaten tok kun for seg tre uker i 2021 i sin undersøkelse, og det må dessverre derfor antas at det er snakk om langt flere saker enn det man kan lese ut fra rapporten. Riksadvokaten har senere understreket at det her er snakk om systematiske feil og mangler i politiets håndtering av tvangsmiddelbruken før 9. april 2021. 

Justisdepartementet har gjennom statssekretær beklaget til alle som har vært utsatt for ulovlige ransakelser. Jeg tror det vil bety mye for mange å kunne få denne beklagelsen direkte fra justisministeren. Stortinget forholder seg kun til statsråden. Nå har statsråden fra Stortingets talerstol mulighet til å beklage på vegne av regjeringen. Vil statsråden beklage på vegne av regjeringen til alle som har blitt utsatt for ulovlig tvangsmiddelbruk i disse sakene? 

",Ingvild Wetrhus Thorsvik,Venstre,2022-03-30,2022-03-30
2542,2021-2022," Det er noko som bekymrar  meg djupt for tida, og det er matvareprisane, som berre stig og  stig og stig. I februar fekk vi ein kraftig auke, og ein forventar  ein enda større auke i matprisane til folk i juni. Samtidig er handelsvarene som  det norske folk kjøper i butikk, allereie prisa for høgt. For å  vere meir presis: Den norske handlekorga er 36 mrd. kr dyrare enn  handlekorgene i Sverige og Danmark, viser forsking frå 2018. Da  er norske avgifter og toll medrekna. 

Konsekvensane av desse prisane strekkjer seg langt utanfor høge prisar. Mangel på konkurranse og konsentrasjon av makt i daglegvaremarknaden svekkjer også heile strukturen i landbruket. Vi ser konsekvensane av dette spesielt i distrikta. Når det gjeld Nord-Noreg, f.eks., fortel Nortura at fordi dei må tilpasse seg denne veldig sentraliserte marknaden, ser dei ikkje for seg at dei klarer å drive verksemd i nord. Dei har to slakteri i Nord-Noreg per i dag. 

I Troms, mitt heimfylke, blei sju buskapar slakta berre i mars – sju aktørar gjekk ut av drift der. Det blir også sagt at taksering av eigedom og utstyr er ein av dei største aktivitetane no. Ein kartlegg kva slags verdiar ein har, fordi ein skal ut av yrket. Det er dramatisk. Den situasjonen vi har i daglegvarebransjen, er ei viktig årsak til at vi ikkje får låge prisar for forbrukarane, og det svekkjer landbruket også. Og dette skjer midt i ei dyrtid. 

Her har næringsministeren ei heilt sentral rolle. Støre har tidlegare vore positiv til forslag frå SV, men næringsministeren har førebels ikkje sagt noko. Kva kan Stortinget vente seg?

",Torgeir Knag Fylkesnes,Sosialistisk Venstreparti,2022-03-30,2022-03-30
2543,2021-2022," Mitt spørsmål er til justisministeren.

At vårt naboland Russland har gått til brutal angrepskrig på Ukraina, har medført at over 10 millioner ukrainere har måttet flykte. Flere millioner flykter nå over landegrensene, og det er en kaotisk og uoversiktlig situasjon. Fremskrittspartiet har alltid ment at flyktninger hjelpes best i deres nærområder, og det mener vi selvfølgelig nå også, og det er derfor Fremskrittspartiet har vært veldig klare på at Norge både må og skal stille opp for ukrainere på flukt. Men samtidig vet vi at PST ved tidligere flyktningkriser og store flyktningstrømmer har advart om at terrorister og andre kriminelle gjerne ønsker å utnytte flyktningstrømmene ved å blande seg inn i dem for å kunne snike seg inn i Schengen-området og dermed også inn i Norge. 

Det har bl.a. Sverige tatt konsekvensen av. Den svenske regjeringen varslet for noen uker siden at de ønsket utvidet grensekontroll og ID-sjekk, og har fremmet forslag om dette til Riksdagen nå, hvis jeg har forstått det korrekt. Fremskrittspartiet mente da at Norge selvfølgelig burde følge etter. Derfor tok vi til orde for dette for to uker siden, men svaret fra regjeringen og statsråden da var at hun skulle vente og se, og at hun skulle vurdere det. Fortsatt registrerer jeg at statsråden venter og ser, venter på signaler fra EU. Men situasjonen er at det er nå vi er avhengig av å ha kontroll på våre grenser. Så spørsmålet til statsråden er: Hvor lenge skal statsråden nå vurdere situasjonen før vi kan forvente en konklusjon?

",Erlend Wiborg,Fremskrittspartiet,2022-03-30,2022-03-30
2544,2021-2022," Mitt spørsmål går  til næringsministeren.

Det har ikke manglet på store ord fra næringsministeren, men da regjeringen la fram den store satsingen på havvind, viste den seg å være en forsinket og halvert versjon av det som den forrige regjeringen hadde varslet. Mitt spørsmål til statsråden er: 

Hvor gikk det galt?

",Linda Hofstad Helleland,Høyre,2022-03-30,2022-03-30
2545,2021-2022,"Statsråden varslet i Dagens Næringsliv 27. mars et kutt på flere milliarder kroner i den planlagte campussamlingen ved NTNU. Det varslede kuttet setter prosjektet i fare. En samling av campus NTNU er viktig for å legge til rette for bedre utdanning og forskning ved å styrke samarbeidet på tvers mellom ulike fagmiljø. Fremtidens utfordringer er tverrfaglige, og norske utdanningsinstitusjoner må tilpasses det. 
Vil statsråden sikre at prosjektet blir gjennomført i tråd med planene som er lagt?",Mari Holm Lønseth,Høyre,2022-03-30,2022-04-06
2546,2021-2022,"Endringer i barnehageloven om regulering av private barnehager er varslet å bli lagt frem for Stortinget i april. Statsråden uttalte nylig til Fagforbundets landsstyre at hun vil stoppe kommersialiseringen av barnehagesektoren og få kontrollen over sektoren ut av styrerommene og inn i kommunestyrene. 
Hva vil statsråden gjøre for å oppfylle lovnadene til fagbevegelsen om å stanse kommersialiseringen og få demokratisk styring av sektoren, og betyr dette at regjeringen vil innføre den lokale samhandlingsmodellen fra Storberget-utvalget?",Bjørnar Moxnes,Rødt,2022-03-30,2022-04-06
2547,2021-2022,"Vil statsråden sørge for at ukrainske flyktninger med barn vil få barnetrygd fra de får oppholdstillatelse, og at ukrainske flyktninger som er gravide, kan motta engangsstønad?",André N. Skjelstad,Venstre,2022-03-30,2022-04-06
2548,2021-2022,"Statens vegvesen hadde planer om 3 tunneler gjennom Kvænangsfjellet. Nye Veier endret dette til 2, samt avkortet tunnellengden med 400 meter. I mellomtiden går det ras over E6 der påtenkt tunnel er fjernet fra prosjektet. 
Hva gjør Samferdselsdepartementet for å sørge for at bestillingen blir en helårsveg som kan holdes åpen 24/7?",Terje Hansen,Fremskrittspartiet,2022-03-25,2022-04-06
2549,2021-2022,"I et brev til Fuglehundklubbenes Forbund og lokale medlemmer, fra 28. februar i år, skriver Miljødirektoratet at de som søker om utsetting av fasaner og rapphøns for 2022, må innstille seg på at slik tillatelse ikke vil bli gitt. 
Hvordan kan statsråden tillate at et av hans underliggende organer viser en slik respektløshet og avslår en søknad før den er fremmet?",Bård Hoksrud,Fremskrittspartiet,2022-03-24,2022-04-06
2550,2021-2022,"Forsvarsbygg averterer på finn.no Mågerø leir, en stor strandsoneeiendom på Tjøme i Færder kommune, til salgs. Teksten som reklamerer med 91 mål selveiertomt, står i grell kontrast til Hurdalsplattformen, som understreker vernet av strandsonen og allmennhetens interesse i pressområder som spesielt viktig.
Har regjeringen noen plan for hvordan man skal forvalte offentlig eide strandsoneeiendommer opp mot denne målsettingen i regjeringsplattformen, og hvordan faller det å legge Mågerø leir ut for salg på denne måten innenfor den planen?",Seher Aydar,Rødt,2022-03-24,2022-04-06
2551,2021-2022,"Forsvarsministeren opplyste i spørjetimen 1. desember at han hadde tatt initiativ til ein ekstern gjennomgang av både økonomi og andre utfordringar som står att på Evenes, knytt til etableringa av Evenes som ny base for P-8 maritime overvakingsfly. Statsråden sa også at han tok sikte på at gjennomgangen skulle vera ferdig i februar. No er me i slutten av mars.
Kan statsråden fortelja kor langt arbeidet med dette har kome, kva som er avklart, og kva som eventuelt står att å avklara i saka?",Ingrid Fiskaa,Sosialistisk Venstreparti,2022-03-24,2022-04-06
2552,2021-2022,"I dag utdannes det om lag 200 offiserer årlig i  Forsvaret. Ifølge analyser fra FFI kreves det omtrent en dobling av antall offiserer som utdannes, skal størrelsen på offiserskorpset opprettholdes fram mot 2040. For å dekke den planlagte personellveksten i langtidsplanen kreves en ytterligere økning.
Hvordan vil statsråden følge opp at krigsskolene har tilstrekkelig kapasitet til å utdanne det nødvendige antall offiserer?",Hårek Elvenes,Høyre,2022-03-24,2022-04-06
2553,2021-2022,"På 1950-tallet satte russiske forskere ut stillehavslaks på Kola. Arten spredte seg så til Norge og Øst-Finnmark, hvor man i 2007 fanget de første individene. Siden har volumet fisk økt dramatisk, med fangst fra Grense Jakobselv og til Akerselva. Ifølge bladet Ságat fisket norske sjølaksefiskere i 2021 ca. 70 tonn stillehavslaks. Aftenposten anslår volumet oppgått stillehavslaks i norske elver til å være 100 000 individer, eller 150 tonn.
Hvilken strategi og hvilke tiltak har regjeringen for den nye arten som nå invaderer norske farvann?",Terje Hansen,Fremskrittspartiet,2022-03-24,2022-04-06
2554,2021-2022,"Ren, stabil og rimelig kraft la grunnlaget for flere industrieventyr i Norge, hvor Sam Eyde og Kristian Birkelands etablering av Norsk Hydro i 1905 står som et av de beste eksemplene på hva norsk oppfinnsomhet og drivkraft kombinert med utnyttelse av et av våre viktigste konkurransefortrinn, vannkraften, kan skape. Dagens skyhøye strøm- og drivstoffpriser har fjernet disse konkurransefordelene.
Hvordan mener statsråden dette påvirker dagens næringsliv og mulighetene for framtidige industrieventyr i Norge?",Marius Arion Nilsen,Fremskrittspartiet,2022-03-24,2022-03-30
2555,2021-2022,"Da hun var olje- og energiminister, sa statsråden at ""markedet har en viktig funksjon og må få virke uten innblanding"". 
Er dette også statsrådens syn på det norske arbeidsmarkedet, eller kan det trenges litt innblanding her?",Mímir Kristjánsson,Rødt,2022-03-24,2022-03-30
2556,2021-2022,"De pågående økonomiske sanksjonene mot russiske oligarker har aktualisert behovet for et eierskapsregister i Norge, som gir en oversikt over hvem som eier hvilke selskaper. I dag kan oligarker på sanksjonslista være reell eier av selskaper i Norge, av luksuseiendommer og infrastruktur, uten at vi vet om det. 
Når kommer eierskapsregisteret på plass, og vil regjeringen senke terskelen for registrering av reelle rettighetshavere og gjøre andre endringer i tråd med føringene fra Innst. 143 L (2018–2019)?",Kari Elisabeth Kaski,Sosialistisk Venstreparti,2022-03-24,2022-03-30
2557,2021-2022,"I debatten fredag 18. mars 2022 om nedlegging av fylkeskommunen kom det fram følgjande påstand frå representanten Heidi Greni frå Senterpartiet: Det er ikkje motsegn frå fylkeskommunen, men motsegn frå statsforvaltaren som er problemet for lokaldemokratiet. Nå er det ei ny regjering, og alt skulle ordne seg, blei det sagt.
Kan statsråden gjere greie for kva han har gjort sidan regjeringsskiftet for at statsforvaltarane skal fremme færre motsegner?",Sigbjørn Framnes,Fremskrittspartiet,2022-03-24,2022-03-30
2558,2021-2022,"Næringslivet opplever en svært kritisk situasjon. Bygg- og anleggsbransjen, transportnæringen og fiskerne lider på grunn av høye drivstoffkostnader, verftsindustrien må betale høyere stålpriser, og bønder får uforutsigbare rammevilkår. Hele næringslivet lider under den situasjon vi akkurat nå er i. Norsk næringsliv står i en dyp krise.
Vil regjeringen iverksette konkrete og umiddelbare tiltak og ordninger, slik at næringslivet skal kunne opprettholde driften og holde hjulene i samfunnet i gang?",May Helen Hetland Ervik,Fremskrittspartiet,2022-03-24,2022-03-30
2559,2021-2022,"Regjeringen har varslet at de vil gjøre endringer slik at rusavhengige møtes med helsehjelp, ikke med straff. I fjor skrev Riksadvokaten i høringsuttalelsen til rusreformutvalget: ""Strafferetten kan vanskelig operere med en straffetrussel for noen, men ikke alle, for samme type handling."" Med andre ord: Det skal være likhet for loven. 
Hvordan har statsråden tenkt å skille mellom hvem som er avhengige nok til å få hjelp og ikke straff, og ser statsråden at dette kan bli vanskelig både etisk, prinsipielt og juridisk?",Sandra Bruflot,Høyre,2022-03-24,2022-03-30
2560,2021-2022," Mitt spørsmål går  til barne- og familieministeren.

Det kom en undersøkelse fra Nav i går som viser at nesten halvparten av mødrene tok ut ulønnet permisjon i fjor. Mødrene var i gjennomsnitt hjemme uten lønn og foreldrepenger i 16,4 uker. Andelen har økt kraftig etter at fedrekvoten økte fra 10 til 15 uker – altså parallelt med innføringen av tredelingen av foreldrepermisjonen. Dette er akkurat det Kristelig Folkeparti var bekymret for. 

Tredelingen er ikke laget for nybakte familier. I 2018 var det et bredt flertall i denne salen for å innføre tredelt foreldrepermisjon. En beskrev dette som et viktig steg for å sikre reell likestilling. Far og mor skulle være like omsorgspersoner. Det er jeg ikke uenig i. At mor kom raskere tilbake i arbeid, var viktig. Det ble framhevet at det var viktig at flere kom tilbake i jobb. Nå ser vi resultatet av at kvoten ble økt, nemlig at kvinner tar ut ulønnet permisjon. 

Samtidig handler ikke foreldrepermisjonen om likestilling for Kristelig Folkeparti. Det handler først og fremst om ungene og om kvinnene som har båret ungene i ni måneder, med tanke på hvor lang permisjonen faktisk skal være. Det er ikke vi politikere som vet best hva familiene trenger. Det viser sannelig disse tallene, tenker jeg. Familiene vet best selv hva som passer for dem, og kvinner kjenner best selv hvor lang tid det tar å komme seg etter et svangerskap.

Hva tenker statsråden om konsekvensene tredelingen kan ha hatt for økningen av ulønnet permisjon blant mødrene? 

",Olaug Vervik Bollestad,Kristelig Folkeparti,2022-03-23,2022-03-23
2561,2021-2022," Vi står nå midt i flere  kriser. Mange bønder opplever stor usikkerhet knyttet til årets  våronn, dette som følge av en kraftig økning i kostnader, eksempelvis  høye strømpriser og svært høye drivstoffpriser og det samme når  det gjelder gjødselpriser. Mange bønder har som følge av dette og av  denne usikkerheten ikke økonomi til å dyrke mathvete, som vi er  helt avhengig av. Flere kornprodusenter i Vestfold forteller meg  at de nå har gjort endringer og heller legger opp til mer fôrvekster.  Dette skjer altså i en tid da vi står overfor en stor fare for internasjonal matkrise.

Landets bønder har ikke tid til å vente dersom vi nå skal kunne opprettholde egen matproduksjon. Hva vil statsråden si til kornprodusenter i Vestfold og ellers i landet som nå sliter økonomisk, og som derfor i år ikke ser seg økonomisk i stand til å satse på matkornproduksjon?

",Morten Stordalen,Fremskrittspartiet,2022-03-23,2022-03-23
2562,2021-2022," Mitt spørsmål går til  landbruksministeren.

Vi står midt oppe i en svært utfordrende tid for mange. Krigen i Ukraina er brutal, og bildene som deles derfra, gir oss bare et bitte lite glimt av hvor ille det faktisk er. Situasjonen i Europa påvirker også oss her hjemme på mange måter, bl.a. når det gjelder kostnadsnivået på en rekke varer, som f.eks. mat. 

Verdikjeden for mat er sammensatt og komplisert. Det handler om prisen på innsatsfaktorene, som nå påvirkes veldig sterkt av konflikten, det handler om bondens arbeidsinnsats, kostnader for transport, fordeling og distribusjon, og alt dette er før varene til slutt finner veien til oss forbrukere.

En del av disse utfordringene er altså internasjonale, men en viktig nasjonal faktor er konkurransen mellom de ulike aktørene i verdikjeden for mat. For Høyre er det viktig at vi tar enda flere grep for å styrke konkurransen i dagligvaremarkedet og for at forbrukerne får både bedre utvalg og riktige priser.

Før jul var imidlertid landbruks- og matministeren opptatt av at maten var for billig. Hun oppfordret til at kjedene burde sette seg ned og samarbeide om ikke å ha tilbud på norsk mat. Nå er det snart påske. Bør bransjen forberede seg på nye prisutspill fra matministeren?

",Lene Westgaard-Halle,Høyre,2022-03-23,2022-03-23
2563,2021-2022," Mitt spørsmål går til fiskeri-  og havministeren og berører rettferdig fordeling av fiskekvoter  og helårlige arbeidsplasser i fiskeindustrien.

Da Riksrevisjonen i 2019 la fram sin undersøkelse om forholdene i norsk fiskerinæring og fiskeripolitikken, kunne vi lese at de fant at det er god lønnsomhet i deler av fiskeflåten, men vi når ikke de samfunnsmålene som fiskerilovgivningen er ment å føre til. Vi har en forvitring av livskraftige fiskerisamfunn mange steder. Det gjelder steder som Røst og Vardø, hvor det blir færre og færre båter, og hvor man sliter med å holde hjulene i gang på helårsbasis. Så har man andre steder hvor det går bedre, men hvor man har samlet flere og flere kvoter på færre og færre fartøyer, og noen er nødt til å tape i den konkurransen. For fiskeindustrien er dette svært alvorlig, for når det blir færre fartøyer, betyr det at det kommer fisk på land på færre steder. Da er spørsmålet:

Hva vil fiskeriministeren gjøre for å holde fiskeindustrien i gang og sikre råstofftilgang og helårs arbeidsplasser også etter at sesongen for skrei er over, på de stedene som ikke har en så stor flåte som i dag?

",Geir Jørgensen,Rødt,2022-03-23,2022-03-23
2564,2021-2022," Spørsmålet går til barne-  og familieministeren.

Koronakrisen har forsterket den økonomiske ulikheten i Norge. Det var også hovedkonklusjonen i en SIFO-rapport fra i fjor. Siden da har markedskreftene herjet med folk gjennom strømprisgalopp. Siden da har også prisen på både mat og drivstoff gått opp. Flere sliter med å få endene til å møtes, og dermed sliter også flere med å takle regningene som kommer uforutsett, eller økte utgifter. Løsningen for mange blir usikrede lån med skyhøye renter, fordi det finnes få alternativ. Vi ser nå at flere av dem som har tatt opp forbrukslån, ikke klarer å betale avdragene. Folk som har betalingsanmerkninger, har fått flere, og de skylder også i gjennomsnitt mer. 

I min tid som sosialarbeider på Nav møtte jeg mange folk som havnet i et voldsomt mørke på grunn av en uhåndterlig gjeldssituasjon. På samme måte som strømprisen må møtes med politisk kontroll over kraftmarkedet, må også gjeldskrisen som folk opplever, møtes med politiske løsninger og regulering. Nå er tusenvis av mennesker i en situasjon med uhåndterlig gjeld, og Gjeldsregisteret rapporterer også om økt bruk av kredittkort. 

Da vil jeg gjerne høre hva statsråden vil gjøre for folk som er i en fortvilet situasjon, med gjeld de ikke klarer med, og kanskje til og med har mistet oversikten over. Hva er statsrådens tanker rundt markedsføringen av usikrede lån og rundt Gjeldsregisteret og endringer som må gjøres der? Hva er de politiske løsningene for de menneskene som nå befinner seg i det mørket som en gjeldskrise innebærer?

",Kirsti Bergstø,Sosialistisk Venstreparti,2022-03-23,2022-03-23
2565,2021-2022," Mitt spørsmål går til  fiskeri- og havministeren.

Langs kysten er det særlig to saker som rører seg, og som opprører mange, også fiskeriministerens egne partifeller, hvis vi skal tro det som står i mange aviser. 

Det ene er den nye verdsettelsesmetoden på oppdrettstillatelser, som fører til en økt skatteregning på opptil 700–800 pst. for norske eiere av i all hovedsak små og mellomstore havbruksselskap som ikke er børsnotert. Det kan føre til en uønsket konsolidering hvor flere selskap til slutt havner på børs, det kan føre til et oppkjøpsraid fra utenlandske investorer, eller det kan føre til utflytting fra kysten. Uansett vil det lokale eierskapet svekkes. 

Den andre saken er den kritiske situasjonen for mange fiskere. Vi får daglig meldinger fra både enkeltfiskere og organisasjoner som roper varsko knyttet til galopperende kostnader, særlig når det gjelder drivstoff. Siden 2020 har prisen på diesel økt med om lag 350 pst., ifølge Fiskarlaget, det meste de siste ukene. Regjeringen har hatt som mantra de siste månedene at man skal vente og se, man skal vurdere nøye, og man skal lytte til innspill fra næringene. Dette er ikke noe å vente på. Dette skjer nå. Fiskerne skjønner økonomi, og de vet hva som lønner seg for egen lommebok. For deler av fiskeflåten er det nå ikke lønnsomt å gå fra kai for å fiske. Det rammer ikke bare fiskerne, men også mottakene og industrien. Det er en hel verdikjede som er i ferd med å tape.

Nå er tiden inne for å gå fra ord til handling. Vi har ikke en eneste fisker å miste. Organisasjonene har sendt statsråden og finansministeren en rekke forslag som vil ha umiddelbar effekt, f.eks. bunkring uten grunnavgift og å styrke kompensasjonsordningen. Vil statsråden levere på dette?

",Sivert Bjørnstad,Fremskrittspartiet,2022-03-23,2022-03-23
2566,2021-2022," Situasjonen i Ukraina forverres  for hver dag, og antall flyktninger som kommer til Norge, vil bli  veldig stort. Et foreløpig scenario fra beregningsutvalget for utlendingsforvaltningen viser  at det kan komme 35 000 asylsøkere til Norge i 2022, hvorav 30 000  fra Ukraina. Blant disse er svært mange barn på flukt.

I gårsdagens VG kunne vi lese om barn som er reddet ut fra krigen i siste liten, og om et av barnehjemmene som måtte evakueres da krigen var et faktum. Fra et barnehjem i Luhansk-regionen ble 40 barn mellom to måneder og fire år gamle pakket inn i en buss og kjørt videre til togstasjonen. Der ventet en lang reise vestover gjennom Ukraina, og kort tid etter at barna kom fram til Lviv, fikk de se bilder av hvordan barnehjemmet de hadde flyktet fra, var blitt beskutt bare dager etter at de selv hadde reist.

Mange barn er på flukt, og mange barneinstitusjoner er evakuert siden krigen begynte. Redd Barna anslår at omkring 100 000 barnehjemsbarn nå forsøkes evakuert fra Ukraina. Til nå har det ankommet noen enslige mindreårige asylsøkere, men det må forventes at tallet vil øke. Det er barnevernet som har ansvar for de enslige mindreårige asylsøkerne.

I et møte med representanter fra KS i går var de opptatt av at de barna som har kommet til nå, ikke har vært blant dem med mest ressurskrevende behov, men at de som kommer i tiden framover, trolig vil være mer traumatiserte.

Hvilke konkrete planer har barne- og familieministeren for raskt å oppskalere mottakskapasiteten i omsorgssentrene, og hvilke scenarioer er det regjeringen planlegger for?

",Tage Pettersen,Høyre,2022-03-23,2022-03-23
2567,2021-2022,"Regjeringen varslet 27. februar en økning i humanitær støtte til Ukraina på inntil 2 milliarder kroner, uttalte 7. mars at dette kom i tillegg til det humanitære budsjettet, og viste 9. mars i stedet til en beslutning om 1,75 milliarder kroner som tillegg til bistandsbudsjettet. Detaljene om fordelingen kommer først i mai. Den humanitære krisen i Ukraina foregår nå og blir verre for hver dag. 
Hvor mye vil regjeringen reelt øke den humanitære støtten til Ukraina med, vil samtlige midler bli tilleggsbevilget, og hvorfor er ikke fordelingen av midlene allerede klar?",Ine Eriksen Søreide,Høyre,2022-03-17,2022-03-23
2568,2021-2022,"Regjeringen har besluttet å avlyse eksamen. Likevel skal standpunktkarakterene settes i mai. I fjor utsatte den forrige regjeringen standpunktsettingen til juni. 
Hva vil regjeringen gjøre for å motivere flere elever til å komme tilbake på skolen og følge undervisningen, og vil regjeringen flytte settingen av standpunktkarakterer til juni?",Guri Melby,Venstre,2022-03-17,2022-03-23
2569,2021-2022,"Eit panel med internasjonale forskarar gjennomførte for ei tid sidan ei evaluering av trafikklyssystemet som regulerer veksten i havbruksnæringa. Panelet er kritisk til presisjonen til dagens system og gir tydelege tilrådingar om nødvendige forbetringar. 
På kva måte og kor tid kjem statsråden til å følgje opp denne evalueringa?",Olve Grotle,Høyre,2022-03-17,2022-03-23
2570,2021-2022,"I Fædrelandsvennen kunne vi nylig lese om en ung gutt med anoreksi som opplever en runddans i systemet. De pårørende forteller om manglende kompetanse, faglige uenigheter og mangelfulle tilbakemeldinger. 
Hva vil statsråden gjøre for å forebygge denne typen psykisk lidelse og sørge for at unge mennesker får et fullgodt behandlingstilbud, og hvordan vil statsråden sørge for at det er et tilstrekkelig antall behandlingsplasser, og at helsepersonellet som arbeider med dette, har tilstrekkelig og riktig kompetanse?",Ingvild Wetrhus Thorsvik,Venstre,2022-03-17,2022-03-23
2571,2021-2022,"Statsråden har uttalt at det ikke er sikkert at Norge blir rikere som følge av ekstraordinært høye energipriser da verdien på oljefondet samtidig har falt tilbake fra det høyeste nivået ved utgangen av 2021. 
Kan statsråden med bakgrunn i dette redegjøre for om oljefondet har planer om å selge seg ned i aksjemarkedet til en nå lavere verdi og derved realisere tapet?",Per-Willy Amundsen,Fremskrittspartiet,2022-03-17,2022-03-23
2572,2021-2022,"Til Aftenposten 12. mars uttaler finansministeren at ""ja, vi får høyere oljeinntekter, men Oljefondet har tapt seg mer enn inntekten har økt"". 
Mener statsråden med dette at det er kortsiktige, urealiserte svingninger opp eller ned i fondets avkastning og ikke pengebruken over statsbudsjettet som skal være avgjørende når handlingsrommet vurderes?",Christian Tybring-Gjedde,Fremskrittspartiet,2022-03-17,2022-03-23
2573,2021-2022,"Det følger av regjeringens politiske plattform at skattetrykket for inntekter under 750 000 kroner skal reduseres, samtidig som skattenivået totalt sett økes for 2022. 
Hvordan står den påståtte skattelettelsen gitt ved inntekt på 600 000 kroner i forhold til utgiftsøkninger denne personen nå opplever hittil i 2022 på drivstoff, mat og strøm, selv med den sterkt mangelfulle strømstøtteordningen?",Tor André Johnsen,Fremskrittspartiet,2022-03-17,2022-03-23
2574,2021-2022,"Prisene på energi og mat har økt betraktelig sammenliknet med nivået da statsbudsjettet for 2022 ble vedtatt. 
Kan statsråden redegjøre for hvor store merinntektene fra merverdiavgift på mat, strøm og drivstoff hittil i år er sammenliknet med anslaget i statsbudsjettet for 2022, og vil ekstrainntektene bli benyttet til å redusere merverdiavgiften for de samme varegruppene for å dempe prisveksten i samfunnet?",Himanshu Gulati,Fremskrittspartiet,2022-03-17,2022-03-23
2575,2021-2022,"Aftenposten refererer 12. mars finansministeren slik: ""Vedum går langt i å love at vanlige folk skal komme godt ut til tross for urolige tider"" og siterer at ""–Alle analyser vi legger til grunn for arbeidet med neste års statsbudsjett, viser økt kjøpekraft. Men det er jo urolige tider.""
Kan statsråden opplyse hvilke forhold og initiativer, ut over resultatet av det ordinære lønnsoppgjøret mellom partene i arbeidslivet, som ligger til grunn for uttalelsen om at vanlige folk skal komme godt ut og få økt kjøpekraft?",Dagfinn Henrik Olsen,Fremskrittspartiet,2022-03-17,2022-03-23
2576,2021-2022,"Medlem i finanskomiteen Frode Jacobsen (Arbeiderpartiet) uttalte i en debatt i NRKs Politisk kvarter 17. mars om eventuelle tiltak mot den høye drivstoffprisen følgende: ""Regjeringen vil se an utviklingen"", og videre at ""hvis det blir 30–40 kroner er det veldig høyt, og da er vi nødt til å gjøre noe"". 
Deler statsråden oppfatningen om at det først er ved en drivstoffpris på 30–40 kroner at regjeringen er nødt til å – som det ble formulert – ""gjøre noe"", og i så fall hva?",Liv Gustavsen,Fremskrittspartiet,2022-03-17,2022-03-23
2577,2021-2022,"Kan statsråden redegjøre for kostnadsbildet for norske bedrifter hittil i 2022 sammenliknet med premissene lagt i statsbudsjettet for 2022, herunder virkninger av skatteøkningene samt prisøkningene på drivstoff og strøm?",Morten Wold,Fremskrittspartiet,2022-03-17,2022-03-23
2578,2021-2022,"Russland er en storprodusent av metaller og mineraler. Av de tretti kritiske råmaterialene på EUs liste produserer Russland atten. Disse er kritiske i teknologi og i det grønne skiftet. Russland produserer for eksempel 25 prosent av verdens vanadium. Det er store forekomster i Norge av vanadium. Men utvikling av mineralnæringen hemmes av byråkrati og mangel på kapital.
Hva gjør regjeringen for å få fart på norsk mineralnæring?",Terje Hansen,Fremskrittspartiet,2022-03-17,2022-03-23
2579,2021-2022,"Fiskehelserapporten 2021 viser at mer enn 54 millioner laks døde i norske merder i fjor. Det er det høyeste tallet noensinne. I tillegg døde 30 millioner rensefisk og 30 millioner laks i settefiskfasen. Fisken dør av bl.a. luseangrep, virusinfeksjoner, stress og skader. Forholdene er et klart brudd på dyrevelferdsloven § 3, som slår fast at ""Dyr skal behandles godt og beskyttes mot fare for unødige påkjenninger og belastninger"". 
Hva vil statsråden gjøre for å løse dyrevelferdsproblemene i havbruksnæringen?",Rasmus Hansson,Miljøpartiet De Grønne,2022-03-17,2022-03-23
2580,2021-2022,"Helsefagarbeidarane har tileigna seg god kompetanse innan faget sitt. Dei har arbeidd tett opp mot andre faggrupper i det daglege virket, også opp mot sjukepleiarane. Det er i dag stor mangel på sjukepleiarar rundt om i Noreg. Derfor er det eit paradoks at helsefagarbeidarar ikkje får kompetansepoeng/tilleggspoeng når dei søker på sjukepleiarutdanninga. 
Vil regjeringa arbeide for at kompetansen helsefagarbeidaren har opparbeidd seg, også blir verdsett ved søknad til vidareutdanning innan sjukepleie?",Silje Hjemdal,Fremskrittspartiet,2022-03-17,2022-03-23
2581,2021-2022,"PST og E-tjenesten trekker frem fremmede staters påvirkningsvirksomhet som en alvorlig trussel mot nasjonale interesser, og de peker på at trusselen har økt de siste årene. Det er avgjørende at PST får tilstrekkelige virkemidler til å håndtere trusselen som slik aktivitet medfører. I mai 2021 sendte Solberg-regjeringen forslag om å kriminalisere påvirkningsvirksomhet på høring. Forslaget rammer forsøk på å påvirke beslutninger eller den allmenne meningsdannelsen i Norge. 
Hvordan vil regjeringen følge opp lovforslaget?",Sveinung Stensland,Høyre,2022-03-17,2022-03-23
2582,2021-2022,"Finansministeren rykket hardt ut i 2018 og sa at en literpris på drivstoff på 17–18 kroner var altfor dyrt. Nå er vi i 2022, og den tidligere opposisjonspolitikeren har blitt finansminister. Samtidig har vi sett pumpepriser helt opp mot 26–27 kr/l. Dette går hardt ut over vanlige folk, og transportnæringen er i økonomisk krise med dagens prisnivå. 
Mener statsråden at dagens priser opp mot 26–27 kr/l er lettere å leve med enn da han i 2018 sa at pumpepriser på 17–18 kroner var altfor mye?",Morten Stordalen,Fremskrittspartiet,2022-03-17,2022-03-23
2583,2021-2022,"Hurdalsplattformen fastslår at idrettstilbud skal være tilgjengelig for alle. Samtidig meldte Nav i slutten av februar at årets tildeling av aktivitetsmidler for at voksne personer med nedsatt funksjonsevne skal kunne delta i fysisk aktivitet, er brukt opp. Det er en selvfølge at funksjonsvarierte personer skal være likestilte og ha samme mulighet som andre til en aktiv fritid. 
Hvilke grep vil statsråden ta for å trygge denne retten i inneværende år?",Hege Bae Nyholt,Rødt,2022-03-17,2022-03-23
2584,2021-2022,"Regjeringa har høge ambisjonar om vekst i verdiskaping og eksport i grøne framtidsnæringar som batteri, hydrogen, IKT, havbruk og reiseliv. Då vil tilgang på relevant kompetanse vere ein kritisk faktor. 
Korleis vil regjeringa sikre desse framtidsnæringane tilstrekkeleg arbeidskraft og kompetanse til å nå måla om vekst i verdiskaping og eksport, i ein situasjon der arbeidsløysa er låg, andre samfunnsområde også treng fleire sysselsette og det i næringslivet blir opplevd som vanskeleg å hente inn fagkompetanse frå utlandet?",Alfred Jens Bjørlo,Venstre,2022-03-17,2022-03-23
2585,2021-2022,"Det er fylkesårsmøtesesong i desse dagar, og me registrerer ein del vedtak, som avvik frå det regjeringa har hatt som politikk. For eksempel har Vestland Arbeidarparti vedtatt å greie ut noko som vart greidd ut i 2012 og forkasta i 2013. 
Er det slik at desse vedtaka påverkar regjeringa sin politikk på samferdslefeltet, eller kan me legge til grunn dei samme signala som før fylkesårsmøtesesongen vidare?",Helge André Njåstad,Fremskrittspartiet,2022-03-16,2022-03-23
2586,2021-2022,"WHO og UNICEF uttrykker stor bekymring over en kraftig økning i psykiske helseproblemer globalt, spesielt blant barn og unge, som resultat av pandemien. I 2019 la regjeringen Solberg frem den første strategien for ikke-smittsomme sykdommer i utviklingssamarbeidet. Regjeringen Støre har sagt at psykisk helse skal prioriteres. 
Hvordan har regjeringen til hensikt å følge opp denne prioriteringen?",Ingjerd Schie Schou,Høyre,2022-03-16,2022-03-23
2587,2021-2022,"Statssekretær Sigrid Hagerup Melhuus uttalte på biogasskonferansen at den omstridte avgiften på avfallsforbrenning er positiv, og at forbud mot deponering av nedbrytbart avfall og avgift på avfallsforbrenning bidrar til at biologisk behandling blir en mer attraktiv løsning. Bransjen selv avviser dette.
Har Senterpartiet endret mening, eller kan statsråden forsikre bransjen om at regjeringen jobber for at avfallsforbrenningsavgiften blir avviklet, redusert eller lagt en annen plass i verdikjeden allerede i statsbudsjettet for 2023?",Terje Halleland,Fremskrittspartiet,2022-03-16,2022-03-23
2588,2021-2022,"Møre og Romsdal er eit av dei største eksportfylka i landet, og det var stor glede når den førre regjeringa avgjorde at eksportrådet skulle flyttast til Ålesund. No har Ap- og Sp-regjeringa avgjort at eksportrådet skal flyttast frå Ålesund til Oslo, med andre ord vekk frå dei store eksportområda og absolutt alt anna enn ""nær folk"".
Kan statsråden forklare kvifor Senterpartiet sitt valbodskap ""nær folk"" ikkje lenger ser ut til å vere statsråd Vedum og Senterpartiet sin politikk?",Frank Edvard Sve,Fremskrittspartiet,2022-03-16,2022-03-23
2589,2021-2022,"Regjeringen vil ""fase ut de konkurransefremmende tiltakene"" som sikrer konkurransekraften til mindre meieri. Tilskudd til mindre aktører er som kjent et virkemiddel for å sikre konkurranse og et visst utvalg i norske butikker all den tid markedet er dominert av én stor aktør. Regjeringen har blant annet vedtatt å frata Q-meieriene distribusjonstilskuddet. 
Hva tror statsråden blir konsekvensene for mindre aktører i meierisektoren ved å fjerne konkurransefremmende tiltak, og hvilke tiltak blir de neste som fases ut?",Anna Molberg,Høyre,2022-03-10,2022-03-23
2590,2021-2022,"Statsministeren uttalte overfor NRK at pausen i vindkraftutbygging på land nå er over, på tross av massiv motstand i befolkningen. 
Når vil NVE sette i gang konsesjonsbehandling av vindkraft – allerede etter utredningen som kommer i mars, eller først etter den juridiske avklaringen av integrering av vindkraft i plan- og bygningsloven?",Sofie Marhaug,Rødt,2022-03-10,2022-03-23
2591,2021-2022,"Fylkeskommunane har ansvaret for store delar av vegnettet og ferjedrifta her i landet. Dei gamle riksvegane og riksvegferjene vart tvinga over til fylkeskommuane førre gongen det var raud-grøn regjering, i 2010, av Senterparti-statsråden. Vegetterslepet er på mange titals milliardar kroner. 
Vil regjeringa gjere noko med dette enorme vegetterslepet på fylkesvegane?",Frank Edvard Sve,Fremskrittspartiet,2022-03-09,2022-03-30
2592,2021-2022,"Rekordhøye olje- og gasspriser sørger for enorme inntekter til staten. De samme høye olje- og gassprisene, kombinert med norske avgifter og mva. på toppen, sørger også for rekordhøye strøm- og drivstoffpriser i Norge. Statsråden uttalte på Debatten 8. mars at regjeringen prioriterer strømstøtte til husholdningene, men ikke støtte mot høye drivstoffpriser. Folk flest og næringslivet sliter stort nå.
Kan statsråden avklare om mer støtte på feltene kommer, eller om dagens støtteregime er alt hva regjeringen planlegger å gjøre?",Marius Arion Nilsen,Fremskrittspartiet,2022-03-09,2022-03-23
2593,2021-2022," Det er flere viktige spørsmål  som er aktualisert på forsknings- og høyere utdanningsministerens  felt i lys av krigen i Ukraina, og dialogen rundt dette vil også  fortsette i den ordinære spørretimen. Jeg vil likevel allerede nå  benytte anledningen til å løfte et viktig tema. 

Mer enn en million ukrainere har måttet forlate sine hjem og sitt land siden Russland startet invasjonen av Ukraina. FN anslår at ti millioner mennesker vil flykte. Høyre er enig i at Norge nå må åpne dørene for ukrainske flyktninger, og vi er glad for at begge statsrådene innen utdanning er tydelige på at de lover rask hjelp til flyktningene, og at regjeringen nå gjør de viktige første grepene og viser vilje til handling.

Det er utfordrende å bygge opp kapasitet for å ta imot mange på kort tid. Folk som kommer, trenger umiddelbart tak over hodet. Noen trenger kanskje helsehjelp. Etter hvert vil mange også ha behov for hjelp til å komme i aktivitet. Høyre har bedt om at regjeringen legger fram en konkret plan for hvordan asylmottak og kommuner skal settes i stand til å ta imot flyktninger. Av konkrete tiltak foreslår vi bl.a. et hurtigspor for mottak av ukrainske flyktninger inn i arbeid og aktivitet. Det er positivt at regjeringen nå varsler at de vil se på dette. Det er ingen tid å miste.

Det er dramatisk, det som utspiller seg i Ukraina, og krigen endrer seg stadig. Det kan bli en langvarig flyktningkrise, men det kan også være snakk om flyktninger som er her i kort tid. Når krigen er over, vil de fleste ønske å reise tilbake til sin familie og være med og bygge opp hjemlandet. Det trengs raske løsninger for å få folk ut i aktivitet og arbeid. 

Hva vil regjeringen gjøre for å sikre at ukrainere som nå kommer til Norge, raskt og ubyråkratisk kan få anerkjent utdannelse fra hjemlandet og på en fleksibel måte få modulbasert opplæring for å kunne utøve sitt yrke?

",Margret Hagerup,Høyre,2022-03-09,2022-03-09
2594,2021-2022," De aller fleste  land har stilt seg solidarisk med det ukrainske folk og tatt kraftig  avstand fra Putins brutale krig i Ukraina. Dette så vi tydelig i  avstemningen i FNs generalforsamling 2. mars. Men det er noen få  udemokratiske stater som har vist sympati for Putins handlinger,  og støtter Russlands invasjon. Dette er, ikke uventet, Hviterussland,  Nord-Korea, Eritrea og Syria. Det er også stater som av ulike grunner  holder seg nøytrale, eller som har valgt å holde seg likegyldige  til Putins angrepskrig, men å være nøytral i denne saken er å ta  side. Blant disse er statene Kina, India, Pakistan, Tanzania, Vietnam  og Sør-Afrika. 

Den vestlige verden har vært raskt ute med kraftfulle sanksjoner, som også den norske regjeringen støtter opp om. Men en stor del av denne norske pengesekken, nemlig bistandsbudsjettet, ser foreløpig ut til å være uberørt av sanksjonene. Bistandspolitikken lever i sin egen verden, som om verdens begivenheter ikke er relevante. Svaret er uansett alltid det samme: Vi kan ikke straffe folk som lider.

Vel, det er mange mennesker i mange land som lider, men hvor landets myndigheter samtidig viser sympati og solidaritet med mennesker som lider i andre land. Uansett hvor mye regjeringen insisterer på det motsatte, er det ingen tvil om at norsk bistand i mange land oppfattes som indirekte støtte også til landets ledelse – bistand er også politikk.

I 2020 ga Norge bistand til stater som har vist sitt sanne ansikt gjennom holdningen til Russlands krigføring. Blant disse er Tanzania, Uganda og Sør-Sudan. Dette er land som er blant de største mottakerlandene av norsk bistand. En slik praksis er en hån mot de mange som lider i Ukraina. Solidaritet er mer enn ord, det er handling, og vi har mulighet til å handle, både direkte og indirekte. 

Med dette som bakteppe vil jeg vite om regjeringen innser at bistand også er et politisk verktøy og indirekte legitimerer at despoter opprettholder sin makt. Vil regjeringen vise solidaritet med det ukrainske folk og avslutte bistand til land som støtter Russlands krigføring, og heller overføre disse til land som respekterer og slutter seg til internasjonal lov og orden?

",Christian Tybring-Gjedde,Fremskrittspartiet,2022-03-09,2022-03-09
2595,2021-2022," Mitt spørsmål går til  utviklingsministeren.

Da Russland invaderte Ukraina for to uker siden og startet en krig, forsterket Putin på mange måter en eksisterende matkrise ved at det blir enda vanskeligere å produsere og distribuere mat. Også før krigen i Ukraina var det en betydelig utfordring å produsere nok mat, bl.a. på grunn av pandemien. Denne krisen forverres nå. Flere av innsatsfaktorene i produksjonen av kunstgjødsel finnes i Russland og kontrolleres av oligarker. Uten tilførsel av gjødsel faller avlingene med 50 pst. det første året etter.

Dessuten stammer mer enn halvparten av kornet som brukes av Verdens matvareprogram, fra Russland og Ukraina. Ukraina står for ca. 30 pst. av verdens hvete- og byggproduksjon, og nå i dag kom det akkurat en melding om at de forbyr eksport av dette ut året. Det betyr at muligheten til å produsere mat blir dramatisk redusert, og det vil bidra svært negativt.

Det er de mest sårbare som rammes hardest, og Verdens matvareprogram har kalt dette katastrofen på toppen av katastrofen. Regjeringa har i budsjettet for 2022 valgt å kutte støtten til Verdens matvareprogram først med 200 mill. kr og deretter med 120 mill. kr til i budsjettforliket med SV. Jeg vet at bevilgningen til Verdens matvareprogram hører inn under utenriksministerens ansvarsområde, men jeg mener likevel det er relevant fordi det handler om helheten i den responsen som nå gis, og jeg regner med at det diskuteres flittig i Utenriksdepartementet.

Verdens matvareprogram sier nå at 276 millioner mennesker i 81 land er i en akutt hungersnødsituasjon. Spørsmålet er: Hvordan kan regjeringa i det korte og umiddelbare perspektivet bidra til at denne matkrisen ikke forverres?

",Ine Eriksen Søreide,Høyre,2022-03-09,2022-03-09
2596,2021-2022," Jeg stiller gjerne et spørsmål  til høyere utdanningsministeren også, men vi har dessverre bare  ett i Venstre, så da må vi spre det litt ut. 

Mitt spørsmål går til Ingvild Kjerkol: Krigen i Europa er nå på vei til å bli en av de største humanitære katastrofene siden annen verdenskrig i Europa. I går fikk vi tall som viser at rundt to millioner mennesker nå er på flukt, og FN tror at den andre bølgen av flyktninger vil bestå av langt mer sårbare mennesker enn dem som har kommet til nå, mennesker som står uten kontakter og uten ressurser. Det er kritisk at Norge deltar i denne felleseuropeiske dugnaden for å hjelpe dem som nå er rammet av en meningsløs krig. Foreløpig er det rundt 1 000 registrerte flyktninger fra Ukraina i Norge, men vi må forvente at det kommer svært mange flere. 

Venstre er glad for at regjeringen har besluttet å gi kollektiv beskyttelse til ukrainske flyktninger. Dette er ukrainere som flykter fra dramatiske omstendigheter, som har mistet hjem og eiendeler, og som har vært vitne til ruinlagte byer, rakettangrep og drap. Det er sannsynlig at de som kommer, vil være traumatisert og påvirket i lang tid av hendelsene som de har vært vitne til. 

Idet Norge forplikter seg til å ta imot flyktninger, forplikter vi oss også til å gi dem en god behandling. Ankomsten av ukrainske flyktninger vil kreve mye av en allerede overbelastet psykisk helsetjeneste, som bl.a., både under og etter pandemien, har opplevd en kraftig økning i henvendelser og henvisninger. Så mitt spørsmål til helseministeren er: Hvilke konkrete tiltak gjør regjeringen for å ruste opp det psykiske helsetilbudet til å kunne håndtere store mengder ukrainske flyktninger som trenger hjelp?

",Guri Melby,Venstre,2022-03-09,2022-03-09
2597,2021-2022," Jeg har et spørsmål  til statsråd Ola Borten Moe.

Det russiske regimets angrep på Ukraina påvirker selvfølgelig studenter og forskere i både Ukraina og Russland. Flere tusen russiske studenter og ansatte i akademia har signert opprop mot Putins ulovlige angrepskrig, og de fortjener vår støtte og vår respekt. 

Samtidig har over 180 russiske universitetsledere signert en uttalelse med støtte til invasjonen. Den akademiske friheten i Russland er svært begrenset. Institusjonene er i stor grad underlagt myndighetenes makt og kontroll. Det er derfor all grunn til å frykte for at forskerne og studentene som protesterer, risikerer alvorlige konsekvenser, både rettslig forfølgelse og også for sine utdanninger og stillinger i akademia.

Programmene Students at Risk og Scholars at Risk er laget for å gi beskyttelse til studenter og forskere som blir utsatt for forfølgelse i sine hjemland, slik at de kan fullføre utdanningen eller forskningen sin, f.eks. i Norge. Men programmene er begrenset i omfang. De kan per nå ikke gi rask beskyttelse når det trengs, og de kan kun hjelpe noen få. Vil statsråden gi støtte til en ekstraordinær utvidelse av ordningene Students at Risk og Scholars at Risk for å kunne gi rask beskyttelse og akademisk frihet til russiske studenter og forskere som protesterer mot krigen, og vil regjeringen bidra til å støtte arbeidet med å få etablert et felles europeisk program for Students at Risk og støtte andre land som vil opprette sine egne programmer, som bl.a. Norsk studentorganisasjon har tatt til orde for her i Norge?

",Freddy André Øvstegård,Sosialistisk Venstreparti,2022-03-09,2022-03-09
2598,2021-2022," Aldri før har det vært flere  med private helseforsikringer, meldte TV 2 nylig. Vi vet også at  helsekøene har økt som følge av pandemien. Mens man i det offentlige  risikerer å måtte vente i fire uker på en time hos fastlege, kan  private tilby konsultasjon i løpet av 9 minutter. Forskjellene er eksepsjonelle  og har stor betydning for dem som rammes. Pasienter lider fordi  dagens regjering fører en ideologisk kamp mot private helseaktører,  og for Kjerkol er det tydeligvis bedre med en ordrereserve hvor  syke mennesker skal stå i sykehuskø, enn å bruke all den ledige  kapasiteten som er hos både private, offentlige og ideelle aktører.

Til tross for at vi går mot et stadig mer todelt helsevesen, avvikler regjeringen nå ordningen med fritt behandlingsvalg. Det har vært en ordning som ikke bare har fått helsekøene ned og gjort private helsetjenester tilgjengelig for alle, men som også har fått ned prisen på behandling, til glede for fellesskapet. I stedet for å korte ned Kjerkol-køene på sykehusene og gjøre private helsetjenester tilgjengelig for alle, slik Fremskrittspartiet vil, ønsker Arbeiderpartiet–Senterparti-regjeringen med støtte fra SV å gjøre det enda dyrere med privat helsehjelp.

Når man hører på statsråd Kjerkol, får jeg egentlig litt følelsen av eventyret om prinsesse Vilikke. Mener statsråden det er rettferdig at vanlige folk blir tvunget av regjeringen til å stå i Kjerkol-kø, mens de med tykke lommebøker eller de som har helseforsikring betalt av arbeidsgiver, kan få konsultasjon på bare noen få minutter?

",Bård Hoksrud,Fremskrittspartiet,2022-03-09,2022-03-09
2599,2021-2022," Etter helseministerens  annonsering av at regjeringen vil svekke pasienters rett til selv  å kunne velge behandling i fritt behandlingsvalg, hersker det stor  usikkerhet hos pasienter, pårørende og helsepersonell. Foreldre  til barn med cerebral parese fra hele landet og barna selv er engstelige  for at den intensive treningen hos Barnas Fysioterapisenter i Bergen  igjen kun vil bli forbeholdt dem som kan betale utgiftene selv.  Rusavhengige og deres pårørende fortviler over at behandlingsinstitusjoner  kan forsvinne, og at det å miste retten til selv å kunne velge behandling  dramatisk vil påvirke pasienters motivasjon til behandling. Ansatte  og eiere ved private og ideelle institusjoner, med sterke intensjoner  om å bidra i samfunnet ved å redusere ventetid og skape innovasjon  og mangfold i behandlingstilbudet for pasienter, føler seg mistenkeliggjort  av regjeringen. 

I en tid hvor helsekøene øker, behovet for innovasjon og mangfold i helsetjenesten er enormt, og vi trenger alle gode krefter for å sikre at pasienter får raskest og best behandling dekket av det offentlige, hvordan kan det å innskrenke pasienters rettigheter være et av helseministerens viktigste prosjekter?

",Tone Wilhelmsen Trøen,Høyre,2022-03-09,2022-03-09
2600,2021-2022,"Arbeid til flere er vår viktigste jobb. Derfor må Navs tjenester være mest mulig tilgjengelige for folk som trenger dem, når de trenger dem. Noen trenger å komme i kontakt med Nav fysisk, og må få muligheten til det. Samtidig gir digitaliseringen nye muligheter for å gjøre hjelpen bedre og mer tilgjengelig for flere.
Hvilke aktive grep vil statsråden ta for å styrke Navs digitale tilgjengelighet?",Aleksander Stokkebø,Høyre,2022-03-07,2022-03-23
2601,2021-2022,"Barn med cerebral parese fra hele landet får i dag tilgang til intensiv trening hos Barnas Fysioterapisenter i Bergen. Da senteret ble godkjent som fritt behandlingsvalgsleverandør, fikk barnas foreldre/foresatte dekket utgifter til reise og opphold og kompensasjon for tapt inntekt.
Hvordan vil statsråden sikre at dette viktige landsdekkende tilbudet om intensiv behandling for barn kan fortsette, og at det eventuelt ikke kun blir tilgjengelig for familier med god økonomi?",Tone Wilhelmsen Trøen,Høyre,2022-03-03,2022-03-09
2602,2021-2022,"Vi må forvente et høyt antall flyktninger til Norge snart. Mange av flyktningene må via asylmottak. Regjeringen må raskt sikre at tilstrekkelig kapasitet bygges opp. De senere dagene har jeg fått innspill om at driftsoperatører står klare til å oppskalere sin mottakskapasitet, men at de ikke har fått nødvendige avklaringer fra utlendingsmyndighetene og Justis- og beredskapsdepartementet. Det haster å få dette på plass. 
Vil regjeringen raskt sikre at det gis de nødvendige tillatelser til å begynne oppbyggingen av mottakskapasitet?",Mari Holm Lønseth,Høyre,2022-03-03,2022-03-09
2603,2021-2022,"Krigen i Ukraina har sendt tusenvis av studenter og akademikere i Ukraina på flukt, og vi har sett sterke bilder av utbombede universitetsbygninger i Kharkiv. I både et kort- og langtidsperspektiv vil spørsmålet om akademisk frihet, samarbeid og grunnleggende trygghet for studenter og forskere være sentralt.
Kan statsråden redegjøre for hvordan regjeringen følger opp konsekvensene av krigen i Ukraina med tanke på berørte studenter, forskere og akademikere, akademisk samarbeid og potensielle sanksjoner og virkemidler?",Kari-Anne Jønnes,Høyre,2022-03-03,2022-03-09
2604,2021-2022,"Det er ventet en enorm økning i Finanstilsynets arbeidsbelastning med å sørge for at norske finansselskaper håndterer sanksjonene mot russiske oligarker. En ekspert på hvitvasking og sanksjoner advarer i Dagens Næringsliv 2. mars om at norske banker er for dårlig rustet til oppgaven, og at Finanstilsynet i lengre tid har nedprioritert feltet.
Har regjeringen planer for å styrke Finanstilsynets kapasitet, slik at Norge ikke blir en frihavn for kretsen rundt Vladimir Putin?",Marie Sneve Martinussen,Rødt,2022-03-03,2022-03-09
2605,2021-2022,"Regjeringen har i Hurdalsplattformen slått fast at de skal nedsette et utvalg som skal se på abortlovens bestemmelser, oppfølgingen av kvinner som tar abort, og alternativer til dagens abortnemnder. Et viktig moment for Sosialistisk Venstreparti er at kvinnebevegelsen er representert. 
Hvilke planer har regjeringen for når utvalget skal settes ned, om det vil være et lovutvalg, og når utvalget skal levere sin rapport?",Marian Hussein,Sosialistisk Venstreparti,2022-03-03,2022-03-09
2606,2021-2022,"I mai 2021 valgte et enstemmig storting å slutte seg til Fremskrittspartiets forslag om å sikre nasjonal produksjon av legemidler. Samme måned ble det også vedtatt å sikre nasjonal produksjon av smittevernutstyr. Med dagens trusselbilde i Europa blir dette stadig mer aktuelt og viktig. Likevel ser vi flere norske produsenter som nå legger ned produksjonen. Dette kan bety at mange menneskeliv står i fare ved en eventuell krisesituasjon. 
Hvordan har statsråden tenkt å følge opp stortingsvedtakene?",Bård Hoksrud,Fremskrittspartiet,2022-03-03,2022-03-09
2607,2021-2022,"Hva gjør regjeringen for å sette kommunene i stand til å ta imot flyktninger fra Ukraina på kort og lang sikt, og hvordan ser man for seg å styrke frivillighetssektoren som vi vet er svært viktig i dette arbeidet?",Tobias Drevland Lund,Rødt,2022-03-03,2022-03-09
2608,2021-2022,"Høgre, Venstre og Kristeleg Folkeparti la inn rv. 15 Strynefjellet (ny tunnel) i sitt framlegg til NTP,  med 500 millionar kroner til oppstart i første periode. Arbeidarpartiet, Senterpartiet og andre parti har òg sagt at dei støttar prosjektet med oppstart i første periode. I Loen den 11. februar 2022 opplyste Statens vegvesen at planlegginga først skal starte opp i 2025. Det er for seint til å kome i gang med tunnelbygging i første periode av NTP.
Vil statsråden nå sørge for at planlegginga kan framskundast, slik at tunnelbygginga kan kome i gang i første periode?",Olve Grotle,Høyre,2022-03-03,2022-03-09
2609,2021-2022,"Den siste uken har vist at energipolitikk også er sikkerhetspolitikk. Regjeringen har satt ned en energikommisjon som hovedsakelig skal se på nasjonale forhold i energipolitikken, men som ikke skal legge vekt på hvordan vår energipolitikk her hjemme påvirker landene rundt oss. 
I lys av det nye sikkerhetssituasjonen i Europa, er det aktuelt for statsråden å utvide mandatet til energikommisjonen til også å vurdere norsk energipolitikks påvirkning på sikkerhetspolitikken i Europa?",Ola Elvestuen,Venstre,2022-03-03,2022-03-09
2610,2021-2022,"Ønskjer statsråden å bidra til at den nye klimakalkulatoren utvikla av mange aktørar i norsk landbruk raskast mulig blir tatt i bruk av flest mogleg bønder og lagd til grunn for arbeidet med klimakutt i norsk landbruk, eller er statsråden samd med Norsk Bonde- og Småbrukarlag i at klimakalkulatoren er lite ønskjeleg, i praksis ei ""grønvasking"" av ein uønskt landbrukspolitikk og dermed ikkje bør satsast på vidare?",Alfred Jens Bjørlo,Venstre,2022-03-03,2022-03-09
2611,2021-2022,"1. mars var statsministeren og forsvarsministeren til stede under den høytidelige mottakelsen av Norges første P-8-A Poseidon maritime overvåkingsfly, og anerkjente i utvetydige ordelag betydningen av nye maritime overvåkingsfly og Evenes flystasjon. Dette er et kvantesprang for norsk maritim overvåking, og første gang på over 30 år at Forsvaret mottar et nytt maritimt overvåkingsfly. 
Er det noe som tilsier at innfasing av flyene ikke vil gå etter planen, eller ikke vil gi den forventede økningen i maritim overvåkingskapasitet?",Hårek Elvenes,Høyre,2022-03-02,2022-03-23
2612,2021-2022," Det var helt riktig at samferdselsministeren  ble stående, det er hyggelig å se ham i den muntlige spørretimen.

Vi går litt videre der Frank Edvard Sve sluttet, for samferdselsministeren sier at det var litt ulik finansiering av NTP-en mellom de ulike partiene. Det er riktig: Arbeiderpartiet og Senterpartiet la til ekstra milliarder på planrammen og var veldig ivrig etter å få inn flere prosjekter. Det ble listet opp ti–tolv prosjekter, men det var seks prosjekter som det var hovedenighet om skulle inn. Så har samferdselsministeren så langt svart at Vegvesenet har pekt på noe annet, og at de nå skal gå gjennom porteføljen. 

Så det jeg egentlig er lurer litt på, er: Er det nå slik at etatene på en måte styrer samferdselsministeren, eller er det han som styrer etatene? Det virker også å være slik i andre spørsmål: Det henvises til Avinor når det skal fattes viktige beslutninger om flyplasser, for jernbane vises det til hva etatene har svart, osv. Så er det slik at statsråden har abdisert og overlatt til etatene å utforme samferdselspolitikken?

",Trond Helleland,Høyre,2022-03-02,2022-03-02
2613,2021-2022," Eg har gleda av å ønskje  samferdselsministeren velkommen til spørjetimen.

Samferdselsministeren har på eit skriftleg spørsmål, nr. 1241, frå Terje Halleland frå Framstegspartiet svart med ei oversikt over vegprosjekta som er omtala i NTP 2022–2033, og dessutan vegprosjekt som er omtala i merknader i Innst. 653 S for 2020–2021, med oppstart i første planperiode. Samferdselsministeren har gjort greie for kva Statens vegvesen har lagt inn i gjennomføringsplanen sin for perioden frå 2022 og utover, noko som syner at Statens vegvesen ikkje har teke inn over seg at Stortingets fleirtal ønskjer følgjande prosjekt starta opp tidleg i første planperiode. Det gjeld rv. 282 Holmenbrua, rv. 15 Strynefjellet med arm til Geiranger, E34 Bakka–Solheim, E14 Stjørdal–Storlien, E39 Vågsbotn–Klauvaneset, rv. 13 Vikafjellet og E16 Fagernes sør–Hande. Stiller samferdselministeren seg bak det Statens vegvesen har lagt opp til i framlegget sitt til handlingsprogram?

",Frank Edvard Sve,Fremskrittspartiet,2022-03-02,2022-03-02
2614,2021-2022," Mitt spørsmål går til olje-  og energiministeren.

Krigen i Ukraina er brutal og har store konsekvenser, først og fremst på det menneskelige plan, men den har også konsekvenser for energimarkedene i Europa og i Norge. Flere land melder nå om forsert satsing på fornybar energi som en følge av den situasjonen vi ser. I dag morges kunne vi lese at prisene på gass i Europa nå er på det høyeste noensinne. Vi nærmer oss altså en pris på 200 euro per MW, mens den vanlige prisen de siste ti–tolv årene har ligget på rundt 20 euro per MW. Det sier noe om hvilken ekstraordinær situasjon vi står i. 

Så mitt spørsmål er egentlig: Hvilke vurderinger har statsråden og Olje- og energidepartementet gjort rundt hvilke konsekvenser dette får for energimarkedene i Europa og i Norge og for kraftmarkedet i Norge? Vi har jo allerede hatt en krevende situasjon i kraftmarkedet i Norge, dog ikke så krevende som i resten av Europa. Hvilke konsekvenser får situasjonen i Ukraina for norsk energi- og kraftpolitikk i tiden fremover?

",Nikolai Astrup,Høyre,2022-03-02,2022-03-02
2615,2021-2022," Russlands invasjon av Ukraina  er et grovt folkerettsbrudd som vi alle står sammen om å fordømme.  Rødt ønsker kraftfulle sanksjoner mot Putin og oligarkene rundt  ham og mener at Norge også må gå foran for å stille Putin rettslig  til ansvar for angrepet på Ukraina. FN-paktens forbud mot angrepskrig  er krystallklart – det som har manglet, er vilje til å håndheve  forbudet. Men i 2018 ble det aktivert et tillegg til Roma-vedtektene  som gir Den internasjonale straffedomstolen jurisdiksjon til å dømme statsledere  for folkerettsstridig angrepskrig. Flere østeuropeiske land som  frykter russisk aggresjon, har ratifisert det tillegget.

I dag har Rødt på nytt foreslått at Norge ratifiserer tillegget til Roma-vedtektene og får en tilsvarende bestemmelse innlemmet i den norske straffeloven. Gjør vi det, åpnes muligheten for at Norge kan utstede en internasjonal arrestordre mot Putin for å få ham dømt for den folkerettsstridige invasjonen av Ukraina – hvis loven trer i kraft mens det russiske angrepet eller okkupasjonen fortsatt pågår. Så må selvsagt etterforskning og rettssak være uavhengig, men det er ingen hemmelighet at mange – også Rødt – ønsker å se Putin bak lås og slå for angrepet på Ukraina.

Mitt spørsmål er: Vil regjeringen nå støtte forslaget om ratifikasjon og lovendring, som den internasjonale juristkommisjonen har anbefalt, slik at Norge kan gi en arrestordre mot Putin og samtidig styrke Norges nasjonale og internasjonale rettsvern mot angrep fra fremmede makter?

",Bjørnar Moxnes,Rødt,2022-03-02,2022-03-02
2616,2021-2022," Mitt spørsmål går til utenriksministeren.  Jeg skal snakke om Ukraina, ikke om Fremskrittspartiet, selv om  det er litt fristende å minne om at det bare er ett parti som fra  profilert hold kom med utspill om Luhansk og Donetsk for kort tid  siden som kanskje ikke står seg så godt i dag.

Vi samles alle rundt støtte til Ukrainas frihetskamp. Putins krig er ulovlig, og den er umoralsk. Det er en konflikt mellom demokrati og diktatur. Det er en konflikt mellom en småstat og en stormakt som tar seg til rette og bringer oss tilbake til et Europa vi trodde vi hadde forlatt, der en stormakt mener å kunne krenke andres grenser for å få det de krever.

I den situasjonen tenker jeg det er viktig at vi står sammen om det vi er enige om, at vi ikke har en budkamp om hvem som kan komme med de raskeste og friskeste tiltakene, eller skåre de raskeste partipolitiske poengene. Jeg synes nok at det har vært noen eksempler på at den borgerlige opposisjonen gjør det, også på en måte som jeg mener kan skape et inntrykk av at regjeringen er bakpå, i en situasjon hvor det er viktig å ta seg tid, hvor det er viktig å gjøre grundige vurderinger, og hvor det er et behov for å stå samlet. Derfor vil jeg at utenriksministeren tar mine spørsmål nå som innspill. De er ikke krav, de er innspill. Det handler særlig om to ting.

Det er oligarkene, den russiske økonomiske eliten, som holder samfunnet oppe. Det er også derfor systemet til Putin er oppe. Det er også derfor effektive sanksjoner som biter nettopp mot dem, er så viktig. Et av kjennetegnene ved den russiske eliten er at de i mye større grad enn i vestlige land har sin rikdom i skatteparadiser. Vil regjeringen se på muligheten for en offensiv mot skatteparadiser nå, fordi de undergraver sanksjonene?

",Audun Lysbakken,Sosialistisk Venstreparti,2022-03-02,2022-03-02
2617,2021-2022," Da har jeg gleden av å  ønske olje- og energiministeren velkommen til spørretimen.

Den russiske invasjonen av Ukraina viser den grenseløse brutaliteten og kynismen som utgjør Putins autoritære regime. Finansieringen av den russiske krigsmaskinen baserer seg i stor grad på europeisk avhengighet av russisk gass, som Putin i lang tid har brukt som et ledd i sitt kyniske maktspill. Under valgkampen i høst handlet store deler av den politiske debatten i Norge om at stadig flere partier ønsket å avskaffe den norske olje- og gassnæringen, av hensyn til klimaet. Som eneste parti argumenterte Fremskrittspartiet konsekvent for at en sånn energipolitikk kun vil bety at vi svekker norsk energimakt og andre demokratisk underlagte energimakter og tilsvarende styrker makten til brutale og autoritære regimer, som Putins Russland. 

Norge er i dag en energistormakt i Europa. Vi er verdens tredje største gasseksportør, og vi forsyner hvert år EU med rundt 25 pst. av deres gassforbruk. Den andre stormakten er Russland, som produserer rundt 40 pst. av EUs gassbehov. Når et samlet storting nå virker å være enige om å straffe Russlands invasjon av Ukraina knallhardt med økonomiske sanksjoner uten historisk sidestykke, velger samtidig store deler av denne sal å se vekk fra det faktum at europeisk gassavhengighet til Russland er et problem som kan og bør løses med økt norsk gasseksport til kontinentet. 

EU har spesifikt forhørt seg med norske myndigheter om vi kan levere mer gass. Svaret fra regjeringen er at vi allerede eksporterer så mye vi kan. Da er mitt spørsmål til statsråden helt konkret: Hva kan Norge gjøre på sikt for å øke sin gassproduksjon og eksportkapasitet til et Europa som nå desperat forsøker å komme seg ut av Putins energijerngrep? 

",Terje Halleland,Fremskrittspartiet,2022-03-02,2022-03-02
2618,2021-2022," Det er krig i Europa,  og det er en krig som berører oss alle sammen – både følelsesmessig  og praktisk. Vi bidrar med økonomisk og politisk støtte, og regjeringa  varslet på søndag en betydelig opptrapping i den humanitære bistanden. Det  er Høyre veldig glad for, og det har vi også bedt regjeringa om  å vurdere. I tillegg sender vi både beskyttelsesutstyr og panservernvåpen  til dem som nå med alt de har og alt de er, forsvarer landet sitt  og friheten sin. Også det har Høyres fulle støtte. Situasjonen er  helt ekstraordinær, regelverket tillater det, og situasjonen krever  det.

Ifølge FNs høykommissær for flyktninger har over 670 000 mennesker flyktet fra Ukraina, og antallet øker raskt. I tillegg er det over én million mennesker på flukt internt i Ukraina. Og som jeg har tatt opp i spørretimen før, har det vokst fram en stor humanitær krise i Øst-Ukraina, der over 14 000 er drept og over 3 millioner mennesker lever under veldig vanskelige forhold på et lite geografisk område. De trenger akutt nødhjelp – og grunnen er altså at Russland annekterte Krim i 2014 og startet krigshandlinger. Dette er mennesker som nå også kan komme til å flykte over landegrensene. 

Det er positivt at regjeringa sender signaler om at Norge skal ta imot mennesker som flykter fra denne brutale krigen som Vladimir Putin satte i gang. Nå er det vi som er nærområdene. Nå pågår det diskusjoner i EU om hvordan Europa best kan hjelpe og bidra til en fordeling mellom landene. Dette europeiske arbeidet er det viktig at Norge er en del av. 

Mitt spørsmål til utenriksministeren er: Hvordan jobber regjeringa nå konkret for å bidra til EUs felles respons for å hjelpe flyktninger? Og hvilke signaler har regjeringa gitt på hva Norge kan bidra med?

",Ine Eriksen Søreide,Høyre,2022-03-02,2022-03-02
2619,2021-2022,"4. oktober 2021 var det eit oppslag i NRK Møre og Romsdal der ferjeaksjonen i fylket skulle kaste Ap-politikar Per Vidar Kjølmoen av ferja dersom lovnaden om halvering av ferjetakstane ikkje vart innfridd. Frå nyttår kom det berre smular i kutt av ferjeprisane, og befolkninga i ferjefylka føler seg grundig forført. Det vart også lova gratis ferjer til samband med under 100 000 passasjerar, noko som heller ikkje er levert eller gjennomført.
Vil statsråden sikre at Kjølmoen ikkje må i havet, og når vert ferjeløfta innfridde?",Frank Edvard Sve,Fremskrittspartiet,2022-03-02,2022-03-09
2620,2021-2022,"Mandag kom IPCCs andre delrapport. Nok en gang kom det en klimarapport med et svært alvorlig budskap, som understreker at alle land må skjerpe klimapolitikken fremover. I Hurdalsplattformen heter det følgende: ""Innen 2030 skal 55 prosent av de norske klimagassutslippene kuttes, målt mot 1990. Denne forpliktelsen gjelder hele økonomien, inklusive kvotepliktig sektor.""
Kan statsråden si når dette målet vil bli meldt inn til FNs klimakonvensjon og tas inn i den norske klimaloven?",Rasmus Hansson,Miljøpartiet De Grønne,2022-02-24,2022-03-09
2621,2021-2022,"Regjeringen skriver i Hurdalsplattformen at en ønsker å «Kutte norske utslipp med 55 prosent mot 2030 sammenlignet med 1990, som et delmål på veien mot netto nullutslipp i 2050. Utslippsmålet gjelder hele økonomien, inklusive kvotepliktig sektor».
Hva har regjeringen beregnet at den økte kostnaden vil være ved å inkludere kvotepliktig sektor i krav til kutt innenlands?",Terje Halleland,Fremskrittspartiet,2022-02-24,2022-03-09
2622,2021-2022,"Regjeringen Solberg la i august 2021 frem handlingsplanen ""Frihet fra vold"" om forebygging og bekjempelse av vold i nære relasjoner for 2021–2024. Handlingsplanen inneholder blant annet for første gang et eget innsatsområde med 20 tiltakspunkter rettet mot vold og overgrep i samiske samfunn. Statsråden har varslet at hun vil komme med en opptrappingsplan, uten at det er klart hva denne vil bestå av.
På hvilken måte vil statsråden følge opp handlingsplanen ""Frihet fra vold"", og når vil statsråden presentere en opptrappingsplan?",Ingunn Foss,Høyre,2022-02-24,2022-03-02
2623,2021-2022,"I 2015 opprettet daværende regjering med FrP i spissen selskapet Nye Veier AS og la inn E39 mellom Kristiansand og Ålgård i porteføljen. Både Sp og Ap var skeptisk til veiselskapet, og nylig tok til og med lederen for transport- og kommunikasjonskomiteen til orde for å nedskalere flere viktige samferdselsprosjekt, deriblant E39 på Sørvestlandet.
Kan statsråden garantere at det blir bygget sammenhengende firefelts motorvei mellom Lyngdal og Ålgård med en skiltet hastighet på 110 km/t slik FrP la opp til?",Gisle Meininger Saudland,Fremskrittspartiet,2022-02-24,2022-03-02
2624,2021-2022,"Swedish Match fikk avslag fra Helsedirektoratet på sin søknad om godkjenning av tobakksfri snus med nikotin.
Om vi skal følge samme logikken som i dette avslaget – mener helseministeren da at vi skal tilføre sukker i sukkerfri brus, eller er helseministeren enig i at det er en helseeffekt av at folk bruker tobakksfri snus?",Bård Hoksrud,Fremskrittspartiet,2022-02-24,2022-03-02
2625,2021-2022,"Maritim helikopterving planlegger kun å levere ca. 200 døgn med NH90 til Kystvakten i 2022. Dette er langt under ambisjonen, og NH90 forblir en kapasitet det hefter store utfordringer ved. De neste årene er det planlagt en oppgradering av NH90-flåten, Block 2, med et kostnadsanslag på 1,3–1,8 mrd. kroner fram mot 2028. Oppgradering av militært materiell er som kjent svært ressurskrevende, og reduserer tilgjengeligheten og kapasiteten.
Hvor lenge vil Block 2-oppgraderingen pågå, og hvordan vil den påvirke NH90-flåtens tilgjengelighet?",Hårek Elvenes,Høyre,2022-02-24,2022-03-02
2626,2021-2022,"Millioner av mennesker i Ukraina trenger humanitær hjelp, og over 700 000 er internt fordrevne. Russlands invasjon gir grunn til å tro at antall asylsøkere fra Ukraina vil øke. FNs høykommissær for flyktninger sa 22. februar at de foreløpig ikke ser noen økning i mennesker som flykter fra Ukraina, men at FN står klare til å hjelpe dersom konflikten forverres. Det gjør den nå.
Hvordan vurderer statsråden denne situasjonen for Norge nå, og hvilke tiltak vil regjeringen iverksette for å forberede Norge på en økning i ankomster?",Mari Holm Lønseth,Høyre,2022-02-24,2022-03-02
2627,2021-2022,"Solberg-regjeringen satte ned en gruppe som så på eksamen i sammenheng med fagfornyelsen, men alternative sluttvurderingsformer til eksamen ble ikke skikkelig utredet. Eksamensgruppa pekte i sin sluttrapport på at eksamen bør fornyes, Udir, 2020). En god sluttvurdering må både være pålitelig, gyldig, håndterbar og rettferdig. Dagens eksamensordning har svakheter på alle disse områdene som gjør at sluttvurderingen på sikt vil ha en utfordring med å leve opp til de forventningene skolen og samfunnet har til ordningen.
Vil statsråden vurdere utredninger av alternative sluttvurderingsformer som er mer i tråd med fagfornyelsens krav og den teknologiske utviklingen?",Freddy André Øvstegård,Sosialistisk Venstreparti,2022-02-24,2022-03-02
2628,2021-2022,"Ved bygging av nye føde- og barselavdelinger planlegger Helse Sør-Vst å legge ned den jordmorstyrte fødeenheten også kjent som ABC-avdelingen. Videre planlegger helseforetaket redusert kapasitet i barsel avdelingen fordi det i planene er beregnet at nybakte mødre skal reise hjem i løpet av det første døgnet.
Vil statsråden tillate Helse Sør-Øst å forverre føde- og barseltilbudet på denne måten?",Marian Hussein,Sosialistisk Venstreparti,2022-02-24,2022-03-02
2629,2021-2022,"I Norge ser vi en markant økning av depresjoner i tilknytning til graviditet og fødsel. Flere forskere peker på nedbyggingen av fødetilbudet og kortere barseltid som årsak.
Er statsråden bekymret for utviklingen?",Hege Bae Nyholt,Rødt,2022-02-24,2022-03-02
2630,2021-2022,"Siden 2010 har kvinner som bor i kommuner med mer enn 90 minutter reisevei fra sykehuset hatt krav på følgetjeneste på vei til fødsel. En gjennomgang VG gjorde i 2019 avdekket at veldig mange kommuner ikke hadde dette. I mitt fylke, Nordland manglet 16 kommuner denne tjenesten.
Hva vil regjeringen gjøre for å sikre en trygg fødsel også for kvinner som bor langt fra sykehuset?",Geir Jørgensen,Rødt,2022-02-24,2022-03-02
2631,2021-2022,"Fødeavdelingen i Kristiansund skulle gjenåpnes 1. desember 2021, men den er fortsatt stengt. Det skapte håp da det ble bevilget 25 millioner til rekrutteringstiltak i statsbudsjettet – det ville gjøre det lettere å rekruttere. I oppdragsdokumentet til Helse Midt-Norge – som er statsrådens styringsverktøy – er ikke gjenåpning av fødeavdelingen spesifikt nevnt.
Når blir fødeavdelingen gjenåpnet, og hva konkret gjør statsråden for å sikre en snarlig gjenåpning?",Seher Aydar,Rødt,2022-02-24,2022-03-02
2632,2021-2022,"Over hele landet har jordmødre i flere år varslet om at bemanningen er kuttet så hardt at de mener tjenestene de gir, ikke er forsvarlige. I min hjemby Bergen ser vi nå en dobling av klagesaker om graviditet og fødsel.
Er statsråden bekymret for denne utviklingen?",Sofie Marhaug,Rødt,2022-02-24,2022-03-02
2633,2021-2022,"På helsenorge.no kan vi lese: «Du som har fått barn, bør få et hjemmebesøk av jordmor i løpet av de tre første døgnene etter hjemreise.» Tall fra 2020 viser at bare 40 pst. får hjemmebesøk av jordmor etter fødsel. Disse tallene har vært stabile over flere år.
Har regjeringen planlagt tiltak for å sikre at alle kvinner som har født får hjemmebesøk av jordmor?",Tobias Drevland Lund,Rødt,2022-02-24,2022-03-02
2634,2021-2022,"I retningslinjene for barselomsorg står det: «Sykehusoppholdets varighet tilpasses kvinnens og den nyfødtes behov. Vurderingen gjøres i samråd med kvinnen.» Likevel opererer sykehusene med liggetid etter en ukomplisert fødsel helt ned til 6–8 timer og planlegger sengeplassene i nye sykehusbygg etter det.
Hvordan tenker statsråden man kan opprettholde føringene i retningslinjene dersom kapasiteten bygges ned slik at sengeplassene ikke finnes?",Mímir Kristjánsson,Rødt,2022-02-24,2022-03-02
2635,2021-2022,"ABC-enheten på Ullevål er et ettertraktet fødetilbud for naturlig fødsel og helhetlig svangerskaps-, fødsels- og barselomsorg. I de nye planene for OUS er ikke lenger ABC-enheten med. De siste ukene har det vært store protester mot denne nedleggelsen fordi kvinner som føder, har ulike behov, og ABC har kunnet gi trygghet og oppfølging som mange etterlyser.
Er statsråden enig i at ABC-enheten på Ullevål er et godt tilbud som må bevares?",Marie Sneve Martinussen,Rødt,2022-02-24,2022-03-02
2636,2021-2022,"Strømprisene vi har opplevd det siste halve året, skyldes i stor grad at EU over tid har ført en lite gjennomtenkt energi- og klimapolitikk, hvor klimatiltak har fått forrang foran fornuftig energipolitikk og forsyningssikkerhet. Slike kraftige og hurtige klimatiltak resulterer i store kostnader for befolkningen og næringslivet.
Med lærdom fra dette – vil regjeringen ta initiativ til å regne skogen med i norsk klimaregnskap og bruke kvotekjøp i større grad, framfor kostbare og ineffektive klimatiltak som elektrifisering og lignende?",Marius Arion Nilsen,Fremskrittspartiet,2022-02-24,2022-03-02
2637,2021-2022,"Telenor vil selge Telenor Myanmar til M1 Group, som flere medier har dokumentert at har inngått et partnerskap med et lokalt selskap knyttet til militærjuntaen i Myanmar. Formålet med sanksjonsreglene, innført av EU og USA, er å unngå at verdier tilføres juntaen. 
Kan statsråden forsikre at et eventuelt salg av Telenor Myanmar ikke vil medføre at et militært kontrollert selskap får tilgang til verdiene i selskapet?",Ola Elvestuen,Venstre,2022-02-23,2022-03-02
2638,2021-2022,"I et vedtak fra leder ved kvinneklinikken på Oslo universitetssykehus og leder for programmet for Nye Aker går det frem at ABC-enheten ved Ullevål sykehus ikke opprettholdes i Nye Aker sykehus. Dette er ikke i tråd med bestillingen til prosjektet Fødeavdelingen Aker. ABC-enheten er et unikt og populært tilbud for fødende, der jordmødrene rapporterer om høy trivsel. 
Med en slik svekkelse av fødselsomsorgen, hva vil statsråden si til de rundt 1 000 kvinnene som hvert år søker seg til ABC-enheten i håp om å få føde i omgivelser som gir dem den tryggheten de trenger?",Guri Melby,Venstre,2022-02-21,2022-03-02
2639,2021-2022,"Under toppmøtet mellom EU og Den afrikanske union i Brussel i februar i år varslet EU intensjon om å investere store summer i utbygging av grønn og digital infrastruktur i Afrika, blant annet gjennom det såkalte ""Global Gateway"". Dette kan sees på som investeringer i globale fellesgoder. 
Hvordan forholder regjeringen seg til dette initiativet fra EU?",Ingjerd Schie Schou,Høyre,2022-02-18,2022-03-09
2640,2021-2022,"Samferdselsutvalet i Møre og Romsdal behandla høyring om traséval for ny E39 del Digerneset til Ørskogfjellet den 27. oktober 2021. Her er mange alternativ, og fylket er sterkt kritisk til prosessen. Statsråden har i svar til underteikna i fleire spørsmål slått fast at trasévalet var tatt for prosjektet, og dette danna grunnlaget for eit kostnadsanslag på ca. 24 milliardar kroner. Nå viser det seg at statsråden har feilinformert. 
Kan det gis ei forklaring på dei manglande kunnskapane til statsråden om prosjektet?",Frank Edvard Sve,Fremskrittspartiet,2022-02-16,2022-03-02
2641,2021-2022,"-kompensasjonsordningen,  som er svært viktig for norsk industri. Den 29. november sa statsråd  Barth Eide til Europautvalget at diskusjonen om karbontoll er «en diskusjon  vi trenger å være tungt inne i», og videre at «diskusjonen skjer  nå».

I Dagens Næringsliv denne uken kunne vi imidlertid lese at Norge ikke er tungt inne i denne diskusjonen nå, fordi departementene er uenige om karbontoll er EØS-relevant eller ikke. Statsministeren reiser snart til Brussel for å møte beslutningstakere og delta på seminarer om grønn industri. Spørsmålet til statsministeren vil være: Hva vil statsministeren si til Europa om hva som er norske posisjoner i spørsmålet om karbontoll? Er dette en ordning som vi er omfattet av? Hvilke konsekvenser vil CO2-kompensasjonsordningen få for norsk industri, og på hvilken måte vil statsministeren involvere Stortinget i norske posisjoner i en ordning som er så viktig for så mange, både arbeidstakere og bedrifter landet rundt?

",Nikolai Astrup,Høyre,2022-02-16,2022-02-16
2642,2021-2022," I dag kom SSB med  nasjonalregnskapstall som var veldig gledelige. De sier at gjennom  2021 har vi hentet inn den nedgangen som har vært gjennom pandemien,  og økonomien har rett og slett kommet tilbake der den skal være. Vi  vet fra før, fra tall i fjor høst, at vi heldigvis har klart å få  flere sysselsatte enn det vi hadde før pandemien. 

Det går med andre ord veldig godt i norsk økonomi. SSB skriver at den enorme veksten i energiprisene har gitt staten enorme inntekter og en BNP-vekst på over 20 pst. Olje- og gasseksportinntektene har økt enormt fra 2020 til 2021, over 500 mrd. kr i økte inntekter. Det er godt for staten. Men SSB skriver også at et nytt trekk i 2021 var at de internasjonale prisene på energi slo inn på den norske strømprisen. Det har også gitt staten flere titalls milliarder i ekstrainntekter, både for 2021 og vi vet ikke minst for 2022.

Mange husholdninger merker det motsatte, at økonomien blir mer krevende, at strømregningen dessverre er for stor. Det samme merker også frivilligheten, og jeg har et par lokale eksempler. Sørild fritidsklubb har for november og desember opplevd en økning på 140 000 kr. Med strømstøtta fra regjeringa – Senterpartiet og Arbeiderpartiet – med støtte fra SV, vil de få 30 000 kr tilbake. IK Grane har 110 000 kr ekstra. Risøy Folkehøyskole, som jeg har besøkt, får ingen strømstøtte. I november og desember har de fått økte kostnader på 430 000 kr. Sånn kunne jeg fortsatt.

Hvorfor er det sånn at når staten får så enorme inntekter, og en ser at det er så mange andre som sliter, så vil likevel ikke regjeringa støtte f.eks. Kristelig Folkepartis forslag om en makspris på 50 øre, som ville truffet alle, og gitt mye bedre kompensasjon?

",Kjell Ingolf Ropstad,Kristelig Folkeparti,2022-02-16,2022-02-16
2643,2021-2022," Om to veker lanserer FNs  klimapanel den nye delrapporten sin. Vi hugsar alle den førre rapporten,  som kom 9. august i fjor og skapte eit stort engasjement. Veka etterpå,  den 16. august, uttalte den dåverande statsministerkandidaten Jonas  Gahr Støre:

Han sa også at han «vil telle klimautslipp like nøye som kroner og øre i statsbudsjettet».

Statsministerkandidaten vart statsminister og fekk gleda av å leggje fram eit statsbudsjett før jul. Det la opp til auka klimagassutslepp, ikkje lågare – nærmare bestemt to millionar tonn meir CO2-utslepp enn budsjettet til den borgarlege regjeringa. Og det er det ikkje berre eg som seier, det vart bekrefta av Støres eigen klima- og miljøminister. Han følgde nemleg valløftet om å telje klimagassutslepp like nøye som kroner og øre og konkluderte med at utsleppa ville gå opp – eit klart brot med den gjeldande klimaplanen. Svaret til Støre har vore at dei raskt skal utarbeide ein ny klimaplan. Ein må spørje seg kva regjeringa skal med ein ny klimaplan når dei ikkje vil følgje den gjeldande klimaplanen.

Klimakrisa skulle prege heile statsministergjerninga, sa Støre. No er nok neppe den gjerninga over heilt enno, men eg kan faktisk ikkje kome på ei einaste klimanyheit frå denne regjeringa sidan ho tiltredde for fire månader sidan – med unntak av i førre veke, då dei presenterte ei havvindsatsing som var ei halvering av den utbygginga den borgarlege regjeringa la opp til. Med å si nei til hybridkablar gjorde ein eit lønsamt prosjekt ulønsamt, og det er ganske godt gjort. Det er krevjande nok å gjere dei ulønsame klimaprosjekta lønsame.

Spørsmålet vert då: Dersom klimakampen skulle prege heile statsministergjerninga til Støre, kva type preg var det eigentleg han sikta til?

",Sveinung Rotevatn,Venstre,2022-02-16,2022-02-16
2644,2021-2022," I regjeringsplattformen står  det: 

Den siste måneden har Oslo vist oss hva et levende lokaldemokrati er. Da Stortinget behandlet Rødts forslag om å bevare Ullevål sykehus, var nesten samtlige av bystyrets partier på Eidsvolls plass med plakater hvor det sto «nei til statlig regulering». Sist uke var gatene fylt av folk som gikk i fakkeltog for Ullevål sykehus. Oslo-ordfører Marianne Borgen holdt en appell og minnet oss alle på den gode formuleringen, som også er å finne i plattformen fra regjeringen, om at «tiden for overkjøring av lokalsamfunn er over». 

I Oslo er det et stort flertall, både i bystyret og i befolkningen, for å bevare og utvikle Ullevål sykehus. Bystyret, med Oslo Arbeiderparti i spissen, har sagt klart ifra om at de ikke vil ha statlig overkjøring gjennom en statlig reguleringsplan. Støre er valgt inn fra Oslo. Han leder en regjering som gir signaler om at de er beredt til å overkjøre byen og bystyrets flertall med en statlig reguleringsplan. 

Mitt spørsmål er: Har regjeringen satt i gang et arbeid med en statlig reguleringsplan for Nye OUS, og hvordan mener Støre at Hurdalsplattformens formulering om at tiden for overkjøring av lokalsamfunn er over, blir ivaretatt i denne saken?

",Bjørnar Moxnes,Rødt,2022-02-16,2022-02-16
2645,2021-2022," Det er dyrtid for mange  mennesker i Norge, med høye strømpriser, varsel om økende renter  og nå også sterkt økende dagligvarepriser på en rekke varer. Og  det er jo, som det alltid er, slik at det går hardest ut over arbeidsfolk  med beskjedne inntekter og folk med små trygder og pensjoner. I  motsetning til enkelte andre kan ikke de flytte til Sveits når de  blir misfornøyd med kostnadsnivået i Norge.

Når det gjelder prisøkningene på mat, har mediene gått gjennom dette en del i det siste. Prisøkningen er opptil 70 pst. på enkelte varer, og det er påfallende lik prising i de store kjedene. Jeg vet ikke om statsministeren planlegger å kjøpe Superchips til helgen, f.eks., men den har i så fall blitt 50 pst. dyrere, helt uten at de bøndene som dyrker norske poteter, får mer betalt for varen sin.

Det er velkjent at undersøkelser viser at Norge har noen av de høyeste matprisene i Europa, dårligst utvalg og de mest misfornøyde kundene. I lang tid har skrivebordsteorien bak dette vært at det skyldes den norske landbrukspolitikken – høye tollmurer, statlige avgifter – men i 2020 slo en gruppe professorer ved Handelshøyskolen fast at forklaringen er en helt annen, nemlig den sterke maktkonsentrasjonen blant både leverandører og kjeder. Eierne av de store kjedene er blant Norges aller rikeste mennesker. Tre av de ti rikeste kommer fra dagligvarebransjen. 

I sin tid i regjering mottok høyresiden en matmaktutredning – en rekke råd om hvordan en kunne gjøre noe med maktkonsentrasjonen, og gjøre noe med skjevheten i makt mellom de som eier de store kjedene på den ene siden, og bønder, forbrukere og arbeiderne i butikkene på den andre. De gjorde ingenting. Vil denne regjeringen gjøre noe?

",Audun Lysbakken,Sosialistisk Venstreparti,2022-02-16,2022-02-16
2646,2021-2022," Fremskrittspartiet mener  at Norge er på feil kurs, og vi er bekymret for utviklingen. Mens  staten blir rikere og rikere, blir folk og bedrifter fattigere.  Støre-regjeringen drar inn ufattelige beløp. Det er en oljepris  på over 90 dollar fatet, rekordhøye gasspriser, titalls milliarder  kroner ekstra på strøm, og på toppen av dette har man gjennomført  den største skatte- og avgiftsøkningen fra ett år til et annet på  de siste 20 årene. Dette er fasiten til finansminister Trygve Slagsvold  Vedum og statsminister Jonas Gahr Støre.

Samtidig som staten tjener seg søkkrik, er det vanlige folks tur til å bli flådd. Alle får dårligere råd under denne regjeringen, og de som har minst, rammes selvfølgelig hardest. Strømregningene er mer enn doblet for husholdningene. Bedriftene har det enda tøffere, for de får ingen kompensasjon, og vi hører om bedrifter som får fem- og seksdoblet regningene sine. Alt overskudd – og litt til – går altså til å dekke strømregningen.

Drivstoffprisene har passert 20 kr literen, noe som knallhardt rammer både folk og bedrifter som er avhengig av bil. Matvareprisene stiger, og de kan komme til å øke kraftig framover. Vi ser at gjødselprisene går i taket, og vi ser at mange av innsatsfaktorene også går oppover. Landbruksministeren vil på toppen av det ha slutt på priskrigen og vil da tydeligvis at folk skal betale mer for maten.

Fremskrittspartiet har foreslått å redusere drivstoffavgiftene, ha makspris på strøm, fjerne avgiftene, fjerne momsen – men regjeringen har stemt ned alt dette. Hvorfor gjør regjeringen så lite for å hjelpe folk flest og bedrifter når staten tjener seg rik, mens vanlige folk blir flådd? Var det dette regjeringen mente med at det var vanlige folks tur?

",Sylvi Listhaug,Fremskrittspartiet,2022-02-16,2022-02-16
2647,2021-2022," De siste ukene, og kanskje de  siste dagene, har vi alle sittet med en intens spenning, ikke nødvendigvis  bare fordi vi har et OL, gode resultater og mye å glede seg over,  men først og fremst fordi vi har en voldsom, vanskelig situasjon  i våre egne nærområder, det som så ut til – og kanskje fortsatt  ser ut til – å kunne resultere i krig i våre nærområder på grunn  av en økt russisk aggresjon mot Ukraina. 

I disse morgentimene ser det ut til at russerne iallfall mener at de trekker seg tilbake, og at de har avsluttet øvelsene så langt. Likevel medfører det presset som Ukraina har vært utsatt for de siste ukene – kanskje i og for seg de siste årene, men særlig de siste ukene – et tydelig og klart signal fra Russland om at de ikke aksepterer det helt grunnleggende prinsippet som vi har lagt til grunn, og som moderne samfunn legger til grunn, nemlig at hvert enkelt lands befolkning har rett til å gjøre sine egne valg fremover. 

I går kom regjeringen med en styrking av vår deltakelse i Litauen militært, for å styrke våre partnere der. Men mitt spørsmål til statsministeren er først og fremst: Hva er regjeringens vurdering av situasjonen slik den ser ut nå? Ser vi en reell tilbaketrekning av de russiske styrkene fra grensen, eller er det fortsatt slik at vi må være forberedt på at det kan komme en konflikt i våre nærområder?

",Erna Solberg,Høyre,2022-02-16,2022-02-16
2648,2021-2022,"Vardø er værhardt. Fiskebåter som ligger til kai, blir ødelagt av værets herjinger. Dette legger vesentlige begrensninger på Vardøs mulighet til å styrke kystfisket som samfunnet er helt avhengig av. Derfor har politikere fra alle partier i Vardø kommune kjempet for ny ytre molo i lang tid. Moloen er inne i Nasjonal transportplan 2022–2033. Moloen er ferdigprosjektert og områdene ferdigregulert. 
Kan statsråden garantere at arbeidet med ytre molo i Vardø blir igangsatt i løpet av 2022?",Rasmus Hansson,Miljøpartiet De Grønne,2022-02-10,2022-03-09
2649,2021-2022,"Godstrafikken i Norge vokser kraftig, men i dag er kapasiteten på togstrekningene i ferd med å sprenges. I fjor økte godstrafikken på jernbanen i Norge med 12 prosent. Dovrebanen økte med hele 19 prosent og er den strekningen i Norge med høyest godstrafikk. Vi trenger flere og lengre kryssingsspor og en opprustning og effektivisering av terminalene for å få flere og lengre tog.
Hva vil statsråden gjøre for å sikre et skikkelig løft for gods på bane?",Mona Fagerås,Sosialistisk Venstreparti,2022-02-10,2022-03-02
2650,2021-2022,"Lederen av transport- og kommunikasjonskomiteen, Erling Sande, har kommet med utsagn hvor han signaliserer muligheten for å gå bort fra motorveiprosjektet på E6 i Trøndelag. 
Deler statsråden de synspunktene som lederen av komiteen har?",Dagfinn Henrik Olsen,Fremskrittspartiet,2022-02-10,2022-03-02
2651,2021-2022,"Statsråden har uttalt at forhandlinger om en byvekstavtale for Tromsø ikke kan begynne før mandatet for forhandlingene er klart. Nå kommer det fram i en sak i Tromsø at mandatet var klargjort av Solberg-regjeringen allerede i september. Regjeringspartiene sa også i fjor vår at forhandlingene måtte komme i gang umiddelbart, men det har fortsatt ikke skjedd. 
Er det riktig at mandatet var klart i september, er Tromsø prioritert av regjeringen med hensyn til å få en byvekstavtale, og når kan forhandlingene komme i gang?",Erlend Svardal Bøe,Høyre,2022-02-10,2022-03-02
2652,2021-2022,"I Byggeindustrien den 7. februar fremkommer det at leder i transport- og kommunikasjonskomiteen på Stortinget, Erling Sande (Senterpartiet), mener at en samferdselssatsing bør prioritere utbedring og rassikring på mindre veier i stedet for utbygging av ytre deler av intercity-jernbane og motorveistrekninger. 
Er dette et enkeltstående soloutspill fra lederen av transport- og kommunikasjonskomiteen, eller støtter regjeringen Sandes mål om å ikke realisere dobbeltspor til Hamar og videre til Lillehammer samt videre firefelts motorveiutbygging av rv. 4, rv. 25, E6 og E16?",Tor André Johnsen,Fremskrittspartiet,2022-02-10,2022-03-02
2653,2021-2022,"I flere mediesaker de siste dagene har transport- og kommunikasjonskomiteens leder, Erling Sande, tatt til orde for å bygge motorveistrekninger med en fartsgrense på 90 km/t, og ikke bygge disse for en fartsgrense på 110 km/t. Senest i NRKs Politisk kvarter 10. februar uttalte Sande at dette var å bygge smartere. 
Mener statsråden dette er en smartere måte å bygge stamveinettet på i tiden som kommer?",Morten Stordalen,Fremskrittspartiet,2022-02-10,2022-03-02
2654,2021-2022,"I en sak på NRK 7. februar tar leder av transport- og kommunikasjonskomiteen, Erling Sande, til orde for å nedskalere flere motorveiprosjekter, og nevner blant annet E39 samtidig som han spør om det virkelig er nødvendig med firefelts motorveier mellom de største byene.
Representerer dette synspunktet regjeringens ambisjonsnivå for E39 mellom Kristiansand og Stavanger?",Roy Steffensen,Fremskrittspartiet,2022-02-10,2022-03-02
2655,2021-2022,"Leder i Stortingets transport- og kommunikasjonskomité har kommet med utspill i media om å nedskalere flere viktige vei- og jernbaneprosjekter over hele landet. Statens vegvesen presenterte også for kort tid siden sin plan for gjennomføring av Nasjonal transportplan, hvor flere av regjeringspartienes prioriteringer i NTP ikke er tatt med. 
Er regjeringens prioritering fremover slik at fylkesveier og rassikring kommer til å gå foran utbygginger av stamveinettet med effektive korridorer mellom de store byene og regionene?",Terje Halleland,Fremskrittspartiet,2022-02-10,2022-03-02
2656,2021-2022,"I et oppslag i Forsvarets forum 6. februar i år fremgår det at omfanget av stillinger som står ubesatt grunnet utenlandstjeneste, kurs eller utdanning, såkalt ""funksjonelt fravær"", har økt. 
Hvordan vil statsråden følge opp for å redusere dette funksjonelle fraværet?",Hårek Elvenes,Høyre,2022-02-10,2022-03-02
2657,2021-2022,"VG skriver 7. februar om den sterke økningen i vold i nære relasjoner. En studie fra Trøndelag viser at det har vært en drastisk økning under pandemien, en økning på 54 prosent. Det er grunn til å tro at dette også gjelder andre deler av landet. Omtrent 90 prosent av ofrene er kvinner, men man har også sett en økning i mannlige ofre. 
Hvordan jobber statsråden for å forbygge og bekjempe vold i nære relasjoner?",Turid Kristensen,Høyre,2022-02-10,2022-02-16
2658,2021-2022,"Regjeringen har varslet at Fritt behandlingsvalg skal avvikles i 2023. I Dagens Medisin 2. februar sier statssekretær Bekeng følgende: ""på generelt grunnlag vil jeg si at aktører som i dag leverer tjenester gjennom godkjenningsordningen i Fritt behandlingsvalg, kan gå i dialog med de regionale helseforetakene for å informere om sitt tilbud og forhøre seg om fremtidige anbudskonkurranser.""
Betyr det at regjeringen er positive til at private aktører kan levere tjenester, så lenge det er i et anbudssystem hos det enkelte helseforetaket?",Tone Wilhelmsen Trøen,Høyre,2022-02-10,2022-02-16
2659,2021-2022,"I Førdefjorden er det gitt tillatelse til utslipp av flere millioner tonn gruveavfall og kjemikalier. Dette er et viktig gyteområde for kysttorsk, men også oppdrett. Sjømat Norge og Norges Fiskarlag har uttalt: ""Mangelen på en tilstrekkelig utredning av risiko knyttet til mattrygghet, fiskehelse og fiskevelferd er en grunnleggende mangel ved søknaden, som i seg selv tilsier at det ikke bør gis driftskonsesjon eller utslippstillatelse.""
Hvorfor prioriterer regjeringen sjødeponi foran sjømatnæringen?",Audun Lysbakken,Sosialistisk Venstreparti,2022-02-10,2022-02-16
2660,2021-2022,"Motoren for et marked med vekst og arbeidsplasser er fri konkurranse. Heldigvis har vi på mange områder i Norge gått vekk fra tankegangen om at staten skal gjøre alt – vi lar heller nye og innovative aktører slippe til gjennom anbud. Et område vi har på anbud, er tekstilvask i sykehusene. Dessverre ser vi at det har oppstått et tilnærmet monopol, der én aktør har 96 pst. av alle anbud. Det gjør det umulig for andre aktører å slippe til. 
Hvordan vil statsråden sørge for at monopolet opphører, slik at flere aktører kan slippe til?",Morten Wold,Fremskrittspartiet,2022-02-10,2022-02-16
2661,2021-2022,"Tirsdag forrige uke deltok jeg i demonstrasjon for å bevare Ullevål sykehus, og for å gå imot statlig regulering. Flertallet i Oslo er klart: man sier nei til nytt monstersykehus på Gaustad og Aker, og man sier nei til statlig overstyring av lokaldemokratiet. Det er ingen skam å snu, og nå har selv statsrådens eget parti i Oslo gått imot de nye sykehusplanene. 
Mener statsråden det er riktig at rikspolitikere skal overstyre lokaldemokratiet, og legge ned Ullevål sykehus, til tross for at det er imot innbyggernes eget ønske?",Carl I. Hagen,Fremskrittspartiet,2022-02-10,2022-02-16
2662,2021-2022,"Deler olje- og energiministeren kravet fra en rekke lokalpolitikere i Arbeiderpartiet og tillitsvalgte i fagbevegelsen om å reforhandle konsesjonsavtalene for utenlandskablene, slik at vi kan regulere eksporten strengere og mer hensiktsmessig med tanke på forsyningssikkerhet og stabile, lave priser?",Bjørnar Moxnes,Rødt,2022-02-10,2022-02-16
2663,2021-2022,"Fritt behandlingsvalg skal avvikles i løpet av 2023, noe som har skapt stor bekymring blant pasienter og helseaktører. Pasientene frykter med god grunn at de får et dårligere tilbud og lengre ventetider, mens helseaktørene i ordningen ikke aner hvordan avviklingen vil ramme deres helsetilbud og ansatte. 
Hvordan skal statsråden klare å sikre en forutsigbar og forsvarlig prosess, når hun sier at ordningen skal avvikles allerede neste år uten at det er klart hvordan gode behandlingstilbud kan få videreført driften sin?",Bård Hoksrud,Fremskrittspartiet,2022-02-10,2022-02-16
2664,2021-2022,"Aftenposten oppsummerte 9. februar virvaret av ukjente utfall regjeringen kaster kommunene og fylkene inn i ved oppløsningen av de nye regionene. Flere kommuner signaliserer at de ikke ønsker å gå tilbake til sine gamle fylker. Regjeringens hovedargument for å oppløse er at sammenslåingene skal ha skjedd med tvang. 
Vil da regjeringen tvinge kommuner til å gå tilbake til sine gamle fylker, eller vil fortsatt lokalt selvstyre telle mest også i disse sakene?",André N. Skjelstad,Venstre,2022-02-10,2022-02-16
2665,2021-2022,"Ringvei Øst i Bergen er viktig for Bergen og Nordhordland og prosjektet som knytter sammen ny K5 Bergen–Voss med E39 Hordfast. I tillegg løser prosjektet dagens store utfordringer med kø som alle i Nordhordland og Åsane opplever, og veinettet forbi Grimesvingene får en skikkelig standard. Prosjektet er viktig, men det har i det siste vært skapt lokalpolitisk usikkerhet. 
Jeg vil derfor forsikre meg om følgende: Har statsråden ambisjoner om å planlegge og bygge firefelts Ringvei Øst i Bergen?",Silje Hjemdal,Fremskrittspartiet,2022-02-10,2022-02-16
2666,2021-2022,"I Repparfjorden er det klart for å bygge opp gruvedrift som innebærer at flyttleier og kalvingsområder blir ødelagt, og reindrift vanskelig. I Fosen-dommen om vindkraftverket på Storheia kom Høyesterett til at selve kraftverket har ført til en krenkelse av urfolksrettighetene når det hadde vesentlige negative konsekvenser for kulturutøvelse.
Mener statsråden, etter denne dommen, at tillatelsene til gruvedrift i Repparfjorden er i tråd med statens forpliktelser overfor samene, og hvis ikke, vil statsråden omgjøre tillatelsene?",Ingrid Fiskaa,Sosialistisk Venstreparti,2022-02-10,2022-02-16
2667,2021-2022,"Salget av Telenor Myanmar til Libanons M1 Group får mye oppmerksomhet. Myanmars eksilregjering er svært kritisk. Samtidig er Telenor klaget inn for OECDs nasjonale kontaktpunkt av 474 sivilrettslige organisasjoner og til Datatilsynet for brudd på GDPR. Klagene er under behandling. Den norske stat er majoritetseier i Telenor. 
På hvilken måte skader salget av Telenor Myanmar selskapets og den norske stats omdømme, og har departementet vurdert å be Telenor sette salget på vent til man får klarhet i om disse klagene vil føre frem?",Tage Pettersen,Høyre,2022-02-10,2022-02-16
2668,2021-2022,"Metadata fra teleselskap gir informasjon om hvor man var når man brukte en tjeneste, hvem man snakket med, og hvilket utstyr man brukte. Dette er verdifull informasjon for militærjuntaen i Myanmar. Telenor etablerte seg i Myanmar i 2014, men selger seg nå ut. Reuters og Financial Times melder at kjøperne er M1 og Shwe Byain Phyu. Sistnevnte har direkte koblinger til militærjuntaen i Myanmar. 
Hvordan vil statsråden, i dialog med Telenor, forhindre at metadata fra Telenor Myanmar havner i hendene på militærjuntaen?",Ola Elvestuen,Venstre,2022-02-10,2022-02-16
2669,2021-2022,"Leder i transport- og kommunikasjonskomiteen, Erling Sande, Senterpartiet, uttalte nylig at Hordfast og andre store samferdselsprosjekt må utsettes eller nedskaleres om det skal bli nok penger til veivedlikehold og rassikring. Fremskrittspartiet har også merket seg at proposisjonen om utredning og planlegging av Hordfast ble trukket tilbake i fjor høst. Samtidig er det bare en drøy måned siden samferdselsministeren fra Stortingets talerstol sa at Hordfast ligger fast. 
Kan statsråden garantere at Hordfast vil utbygges i henhold til foreliggende plan og trasévalg?",Sigbjørn Framnes,Fremskrittspartiet,2022-02-10,2022-02-16
2670,2021-2022,"ESA har sendt et brev til Klima- og miljødepartementet hvor de legger til grunn at den norske praksisen rundt avfallsplaner bryter med mineralavfallsdirektivet i en pågående prosess. Ifølge direktivet skal det lages en plan for tilstrekkelig avfallshåndtering, og minimering av avfall skal være en del av prosessen. Det har ikke skjedd i gruveprosjektet med sjødeponi i Førdefjorden. 
Vil statsråden sørge for at gruveprosjektene ikke blir igangsatt før ESA har ferdigbehandlet klagen om hvorvidt tillatelsene er i strid med EØS-avtalen?",Andreas Sjalg Unneland,Sosialistisk Venstreparti,2022-02-10,2022-02-16
2671,2021-2022,"ESA har åpnet en sak på eget initiativ for å undersøke om Norges regelverk er i tråd med vanndirektivet, og om vurderingen av samfunnshensyn er korrekt implementert. En slik sak kan få følger for vurderingen av tillatelsene til gruvedriften i Engebøfjellet og sjødeponiet i Førdefjorden, som klart vil føre til en forringelse av den økologiske statusen til fjorden. 
Vil statsråden sikre at prosessen med ESA er avsluttet før sjødeponiet blir opprettet?",Birgit Oline Kjerstad,Sosialistisk Venstreparti,2022-02-10,2022-02-16
2672,2021-2022,"For å få lov til å forurense må det være ""nødvendig"". Forurensingstillatelsen til Nordic Rutile ble gitt i 2015. I dag har vi nyere kunnskap om skadene av å deponere avgangsmasser fra gruver i sjøen enn da tillatelsen ble gitt. Prosjektet er også endret, og det kan se ut som det vil være lønnsomt også uten sjødeponi. 
Vil statsråden omgjøre tillatelsen i og med at det ikke lenger er snakk om nødvendig forurensing?",Lars Haltbrekken,Sosialistisk Venstreparti,2022-02-10,2022-02-16
2673,2021-2022,"I Hurdalsplattformen er det et mål å ""redusere avfallet fra gruver gjennom strengere krav til ressursutnyttelse og tilbakefylling"". Et selskap har fått tillatelse til å opprette sjødeponi i Førdefjorden for å utvinne i fjellet. Det er nå levert en søknad fra et annet selskap som skal utnytte en større del av ressursen uten at sjødeponi blir nødvendig. 
Mener statsråden likevel at prosjektet til Nordic Rutile AS på Engebøfjellet vil være i tråd med regjeringens egne mål for gruvedrift?",Kari Elisabeth Kaski,Sosialistisk Venstreparti,2022-02-10,2022-02-16
2674,2021-2022,"Norge er et av få land som tillater sjødeponi, og har flere aktive sjødeponi. Et sjødeponi kan føre til alvorlig forurensning av fjordmiljøet, skade på fisk, dyr og planter og være en trussel mot annet næringsliv. Alternativet til sjødeponi er å kreve bedre ressursutnyttelse og tilbakefylling. 
Vil regjeringen være i front og få på plass et forbud mot sjødeponi?",Freddy André Øvstegård,Sosialistisk Venstreparti,2022-02-10,2022-02-16
2675,2021-2022,"Norad la nylig frem en rapport om hvordan bistanden kan mobilisere private investeringer i utviklingsland for å nå bærekraftsmålene. Et overordnet funn i rapporten er at mulighetene for lønnsomme, bærekraftige investeringer i utviklingsland er i tusen-milliarder-dollar-klassen, men de er i stor grad uutnyttet. 
Hvordan vurderer regjeringen funnene i denne rapporten?",Ingjerd Schie Schou,Høyre,2022-02-09,2022-02-16
2676,2021-2022," På et lite geografisk  område i Øst-Ukraina anslår FN at over tre millioner mennesker trenger  humanitær hjelp. Etter at Russland annekterte Krim i 2014 og fortsatte  krigshandlingene, har tusenvis av mennesker blitt drept og mer enn  1,4 millioner mennesker er blitt internt fordrevet. Jeg har vært  ved den såkalte kontaktlinja og sett den enorme nøden for mennesker  som ikke har det helt grunnleggende de trenger for å overleve. Kritisk  infrastruktur som vannforsyning ødelegges stadig av krigshandlinger.  Alle de store humanitære internasjonale organisasjonene er til stede,  og utfordringene med å beskytte mennesker og sørge for at de har  mat, vann, medisiner og husly er store og økende. 

For den forrige regjeringa var det en tydelig politisk prioritering å stille opp for Ukraina, og vi økte den økonomiske støtten med flere hundre millioner kroner da spenningen økte etter at Russland tok Krim og fortsatte krigføringen. Daværende statsminister Solberg besøkte Ukraina i november 2014 med et klart politisk budskap om at hun var der for å støtte den utviklingen det ukrainske folket ønsket for landet, og at Norge skulle gi sitt bidrag til en fredelig og trygg vei videre. Norge sluttet seg også til alle EUs restriktive tiltak mot Russland helt fra begynnelsen. Høyre støtter derfor alle pågående tiltak, og det er bra at regjeringa viderefører den støtten vi startet, men det virker ikke som regjeringa evner å tilpasse seg en dynamisk og stadig mer krevende situasjon. 

De siste månedene har spenningsnivået og de humanitære utfordringene igjen økt. FN lanserte responsplanen for 2022 for Ukraina i november. Der ber de om 1,7 mrd. kr bare for å nå de 1,8 millioner mest sårbare og utsatte menneskene. Så langt har Norges respons vært en svært beskjeden økning i den humanitære støtten på 4,5 mill. kr.

Hvorfor signaliserer ikke Norge økt humanitær støtte, som FN ber om til Ukraina i denne situasjonen?

",Ine Eriksen Søreide,Høyre,2022-02-09,2022-02-09
2677,2021-2022," Jeg vil begynne med å gratulere  kunnskapsministeren med de første snart 4 månedene hennes i denne  viktige jobben. Denne tiden har også illustrert hva som er viktigst  for denne regjeringen. Gang på gang har den fokusert på hvem som  eier skolene eller barnehagene, i stedet for å fokusere på innholdet  i og kvaliteten på tjenestene og tilbudet for dem som går på skolen  eller i barnehagene.

Regjeringen har gått til krig mot private barnehager, gjennomført store kutt og varslet ytterligere innstramminger, selv om vi vet at private barnehager i snitt har høyere tilfredshet og lavere sykefravær enn kommunale barnehager.

Regjeringen har også gått til krig mot friskolene og stanset alle nye søknader til nye friskoler i påvente av en ny lov som de sier skal gjøre det vanskeligere å starte nye profilskoler. Kunnskapsministeren har ført et ideologisk løp mot private framfor å fokusere på den generelle kvaliteten og innholdet i norsk skole og barnehage.

Det samme har vi dessverre sett fra denne regjeringen på andre områder. Den har f.eks. valgt å avskaffe fritt behandlingsvalg, som gir pasienter tilgang til gratis operasjon hos bl.a. private aktører. Hva blir så resultatet? Jo, det gir en økning av sosial ulikhet. Dette er en gjeninnføring av lommeboka som grunnlag for om man kan sende sine barn på privatskoler eller få behandling på private sykehus. For hvem er det som kan få behandling på private sykehus dersom staten ikke dekker behandlingen? Det er de med størst lommebok. Hvem er det som i framtiden kan sende sine barn på privatskoler dersom det blir færre nye friskoler i landet? Jo, det er de rikeste foreldrene.

Jeg skulle ønske statsråd Brenna viste mer interesse for å løfte den generelle kvaliteten og innholdet i skole- og barnehagesektoren i stedet for å fokusere på og bruke sin tid på å bekjempe private aktører.

Jeg vil derfor spørre statsråden: Med unntak av pandemirelaterte tilpasninger – hvilke høringer har hun sendt ut, og hvilke forskrifter har hun endret i sine første måneder i jobben, som ikke handler om å gå til kamp mot private aktører? For med unntak av reversering av karakterkravet til lærerne sliter jeg med å se noe annet enn forskrifter og høringer som handler om å bekjempe private aktører.

",Himanshu Gulati,Fremskrittspartiet,2022-02-09,2022-02-09
2678,2021-2022," Etter mer enn 100 dager og  et første budsjett burde det være mulig å se en tydelig retning  i regjeringens utdanningspolitikk – hvilke utfordringer som skal  løses, hvilke ambisjoner man har for elevene og skolen – men så  langt er det vanskelig å se prosjektet. Det er fint at regjeringen  vil gjennomføre Høyres valgløfte om en ungdomsskolereform, men i hvilken  retning vil Arbeiderpartiet ta skolepolitikken?

Det snakkes om en tillitsreform som ingen vet hva er. De store pengene brukes til skolefritid og å fryse fast en gammel skolestruktur. Det mest konkrete som har kommet fra regjeringen, har handlet om å reversere tiltak som regjeringen Solberg gjennomførte for å løfte kvalitet og innhold i skolen, tiltak som skulle bidra til læringsglede og økt gjennomføring. 

En ekstra naturfagtime på ungdomsskolen er kuttet. Kompetansekravene til lærerne som er utdannet før 2014, er reversert. Videreutdanning for lærere i norsk, engelsk og matematikk er kuttet. Den eneste karriereveien for lærere som ønsker å fortsette å undervise, lærerspesialistordningen, skal avvikles fra neste høst. Det skal ikke lenger være mulig å etablere yrkesfaglige friskoler og profilskoler som realfagsgymnas, og fraværsgrensen er droppet frem til neste høst. Summen av dette er at regjeringen prioriterer ned tiltak som får kunnskapen opp og fraværet ned. 

Mitt spørsmål til utdanningsministeren er: Har regjeringen vurdert hva konsekvensene vil være for elevene ved å fjerne kompetansekravene, prioritering av videreutdanning i basisfagene og å kutte lærerspesialistordningen?

",Jan Tore Sanner,Høyre,2022-02-09,2022-02-09
2679,2021-2022," Mitt spørsmål går til finansministeren.

I dag kan vi glede oss over at freestylekjøreren Birk Ruud ble olympisk mester i Big Air-konkurransen i OL i Beijing. I år er første gang det er en OL-øvelse. Birk Ruud har vunnet store idrettskonkurranser tidligere. Han er to ganger mester i X Games, en gang i Aspen og en gang, i 2018, her på Fornebu – og er en stor inspirasjon, som X Games er, for mye egenorganisert ungdom. Vi trenger bredde for å få topp, og vi trenger topp for å få bredde. 

Jeg skal ikke spørre finansministeren om idrettspolitikk, men jeg skal spørre om statsbudsjettet. X Games Norway er tildelt 15 mill. kr i statsbudsjettet for 2022, det ligger på kapittel 315, post 86. Nå har regjeringen besluttet, og sendt over til X Games Norway, at de trekker tilbake de 15 mill. kr – det til tross for at begrunnelsen for tildelingen er nettopp å gi en forutsigbarhet til arrangementet, for at de skal kunne bygge sin nasjonale og utvide sin nasjonale og internasjonale posisjon. Det ble tildelt i budsjettforslaget i oktober. Det ble ikke endret i den tilleggsinnstillingen som finansministeren la fram for Stortinget i høst. Det har ikke vært tema i finanskomiteens behandling av statsbudsjettet eller i familie- og kulturkomiteens behandling av statsbudsjettet. Men nå, en og en halv måned etter at budsjettet er vedtatt, kommer regjeringen og sier at nei, dette vil de ikke tildele allikevel – til tross for at budsjett er juridisk bindende for regjeringen.

Da blir mitt spørsmål til finansministeren: Vil finansministeren sørge for at regjeringen tildeler 15 mill. kr til X Games Norway, som regjeringen har besluttet, i tråd med de lover og regler vi har?

",Ola Elvestuen,Venstre,2022-02-09,2022-02-09
2680,2021-2022," Hvis vi skal få redusert  forskjellene i Norge og bedret folks kjøpekraft, må vi også omfordele  mer. Norge er – i motsetning til hva det kan ha hørt ut som i spørretimen  fram til nå – et veldig godt land å være rik i og drive næringsvirksomhet  i. Vi har en større tetthet av rike og superrike folk enn f.eks.  USA. Norge havner stadig vekk på topp-ti-lister over de mest næringsvennlige  stedene i verden. 

Selv om de rikeste i Norge betaler en lavere skatteprosent enn vanlige folk, hører vi til stadighet klaging fra noen av landets rikeste mennesker som mener at de blir skattet i hjel. Noen av dem rømmer også landet med pengene sine, som de ofte har tjent på grunnlag av norsk infrastruktur, høyproduktiv norsk arbeidskraft, det norske utdanningssystemet, det norske helsevesenet, det norske samfunnet. Det går ikke an å bo i Norge, hørte vi fra eiendomsinvestor Kjartan Aas da han flyttet. Fem år etter utflytting kan man realisere urealiserte gevinster som man har opparbeidet seg i Norge gjennom mange år, uten å skatte av disse til Norge. Dette er en mye større skattefordel enn f.eks. den unngåtte formuesskatten. Regjeringen sier at de ønsker å føre en mer rettferdig skattepolitikk enn det forrige regjering gjorde, men politikken undergraves jo av at milliardærer stikker av med penger som burde tilfalt fellesskapet. 

Vil finansministeren gjøre noe for å tette dette hullet, for å sørge for at gevinster på aksjer i Norge uansett vil bli beskattet? Vil regjeringen vurdere å innføre en skikkelig exitskatt på store formuer, sånn som økonomen Thomas Piketty har foreslått, slik at formuene beskattes i det øyeblikket de flyttes ut, og ikke minst for å hindre skatteflyktninger?

",Kari Elisabeth Kaski,Sosialistisk Venstreparti,2022-02-09,2022-02-09
2681,2021-2022," Denne vinteren opplever  de fleste av oss at kjøpekraften svekkes som følge av ekstreme prisøkninger  på en rekke nødvendighetsvarer. Strømprisene har gått til himmels  og holder seg på et høyt nivå. Drivstoffprisene har allerede passert  20 kr literen og vil kunne fortsette oppover. Matvareprisene har  økt, og vi fikk nye justeringer 1. februar. Renten har økt og vil  sannsynligvis fortsette å øke. I tillegg til dette har regjeringen  sammen med SV sørget for betydelige skatte- og avgiftsskjerpelser  for lønnsmottakere og bedrifter i 2022. De aller fleste rammes av  dette, og kjøpekraften reduseres. 

Aller mest rammer dette økonomien og velferden til folk og familier med ordinære og lave inntekter. Samtidig strømmer ekstraordinære inntekter inn i statskassen. Oljeprisen har satt rekord målt i norske kroner, gassprisen er rekordhøy, og strømprisene bidrar til å gjøre staten og mange fylker og kommuner svært mye rikere. 

I går fikk vi høre fra NVE at strømprisene vil holde seg på et veldig høyt nivå gjennom sommeren og inn i neste vinter. Regjeringens strømpakke er ikke i nærheten av å kompensere for folks økte utgifter og er dessuten bare midlertidig. På den nye regjeringens vakt er det slik at befolkningen blir fattigere, mens staten blir rikere. 

Nå varsler LO med Fellesforbundet i spissen økte lønnskrav hvis ikke regjeringen gir betydelig mer strømstøtte. I så fall blir det en ekstra kostnad for bedriftene på toppen av økte skatte- og avgiftsbelastninger og andre kostnadsøkninger. Regjeringen kan bidra til et mer moderat lønnsoppgjør uten å blande seg direkte inn i lønnsoppgjøret ved å bruke disse ekstraordinære inntektene til å bedre vanlige folks kjøpekraft. Hvilke virkemidler vil finansministeren benytte for å unngå at vårens lønnsoppgjør sprenger alle moderate rammer og velter en betydelig merkostnad over på bedriftene? 

",Hans Andreas Limi,Fremskrittspartiet,2022-02-09,2022-02-09
2682,2021-2022," Mange bedrifter sliter med å betale  strømregningen sin, og Høyre har siden desember etterlyst tiltak  for å avhjelpe næringslivet. Vi har selv foreslått en egen ordning  som kan administreres via kommunene, med en ramme på 2 mrd. kr. 

Regjeringen har gjentatte ganger sagt at den følger situasjonen tett, og den har lagt frem ordninger for frivilligheten, veksthusnæringen og landbruket. Men fortsatt har vi ikke hørt noe om hva regjeringen vil gjøre for de mange bedriftene i dette landet som nå ser sine faste kostnader øke langt over normalen på grunn av strømprisene. Dette kommer på toppen av to vanskelige år med pandemi. 

I media har vi også sett regjeringen skylde på EØS-regelverket som årsak til at man ikke kan støtte bedrifter med å betale strømregningen. Heldigvis fikk vi oppklart at dette ikke er riktig da vi sendte et spørsmål til regjeringen, som næringsminister Vestre svarte på. Der skriver han rett ut at EØS-retten ikke er til prinsipielt hinder for å etablere insentivordninger som også dekker bedrifters strømkostnader. 

Mitt spørsmål til finansministeren er derfor: Hvilke kriterier må egentlig oppfylles for at regjeringen også vil stille opp med hjelp for næringslivet, utover bare å vurdere og følge situasjonen tett?

",Tina Bru,Høyre,2022-02-09,2022-02-09
2683,2021-2022,"Det kan sjå ut til at olje- og energiministeren ikkje har forstått alvoret i straumpriskrisa her i landet for folk flest og for næringslivet. Statsråden har uttalt: ""Det betyr at når den norske stat bruker mer penger, så har det betydning for andre deler av økonomien vår, som hva vi kan bruke på andre deler av samfunnet vårt for å unngå renteøkning. Vi har også en handlingsregel som skal begrense oljepengebruken vår.""
Har statsråden forstått at staten har tatt inn titals milliardar kroner meir enn straumstøtta på grunn av straumprisane?",Frank Edvard Sve,Fremskrittspartiet,2022-02-08,2022-02-16
2684,2021-2022,"Mange har fått en operasjon utsatt på grunn av redusert kapasitet i helsevesenet. Mens private sykehus har ledig kapasitet, trumfer regjeringen igjennom sin fobi mot å la private tilbydere få behandle folk. Det betyr at mange som kunne fått nødvendig behandling, heller må lide i helsekø.
Hvor mange står nå i helsekø, hvor mange operasjoner er utsatt siden pandemien startet, og hvorfor mener statsråden det er greit at folk må leve lenger med smerter fordi de må stå i kø, i stedet for at man tar i bruk den ledige kapasiteten som finnes hos private sykehus?",Bård Hoksrud,Fremskrittspartiet,2022-02-03,2022-02-16
2685,2021-2022,"I fjor satte Venstre og den blågrønne regjeringen av 225 millioner kroner for å gjøre fritidskortordningen om til en permanent nasjonal ordning. Fritidskortordningen skulle komme alle barn og unge mellom 6 og 18 år til gode. Nåværende regjering har vedtatt å avslutte prøveprosjektet fra 1. juli 2022. 
Kan statsråden redegjøre for hvilke konkrete tiltak som er iverksatt for denne aldersgruppen, hvilke tilskudd som er innvilget under deres alternative ordning, og hvordan dette vil slå ut for lokale lag og organisasjoner?",Ingvild Wetrhus Thorsvik,Venstre,2022-02-03,2022-02-16
2686,2021-2022,"Oslo fengsel har i dag et svært stort vedlikeholdsbehov. Bredtvet, som Statsbygg igjen peker på som et alternativ til nytt fengsel, vil innebære nedbygging av et viktig naturområde for Groruddalen. Den forrige regjeringen satte derfor i gang et arbeid langs to parallelle spor – både en utvidelse av dagens fengsel på Ullersmo og et arbeid med å finne en annen tomt for et nytt fengsel utenfor Oslo. 
Vil statsråden sluttføre forrige regjerings arbeid med å finne et alternativ som ikke innebærer bygging på Bredtvet?",Ola Elvestuen,Venstre,2022-02-03,2022-02-09
2687,2021-2022,"Landbruksministeren har lagt fram ei sak for Stortinget om økonomisk støtte til næringsdrivande på sitt ansvarsområde som er råka av ekstraordinært høge straumutgifter (landbruket og veksthusnæringa). Næringsministeren har informert Stortinget om at det er mogleg, innanfor visse rammer, å gje slik støtte også til andre næringar innanfor EØS-avtalen. 
Vil statsråden ta initiativ til å gje snarleg straumstøtte til små og mellomstore bedrifter også i andre næringar der straumutgiftene utgjer ein vesentleg del av driftsutgiftene?",Alfred Jens Bjørlo,Venstre,2022-02-03,2022-02-09
2688,2021-2022,"I Trønder-Avisa og NRK 2. februar kunne vi lese at bacon fra Coops EMV hadde Nyt Norge-merke, men hadde Tyskland som opprinnelsesland. I oktober i fjor sa 41 pst. av norske forbrukere at de følte seg lurt som følge av dårlig opprinnelsesmerking på matvarer, ifølge Forbrukerrådet. Det er ikke i tråd med flertallets merknader i Stortingets behandling av dagligvaremeldingen i fjor. 
Hvilke grep vil statsråden ta overfor dagligvarebransjen for å sikre bedre merking av opprinnelsesland på produsentenes egne merkevarer?",André N. Skjelstad,Venstre,2022-02-03,2022-02-09
2689,2021-2022,"I pressemeldingen fra Utenriksdepartementet etter at samtalene med Taliban var avsluttet, ble det trukket frem to forhold som gjorde besøket vellykket. Det første var dialogen mellom Taliban og menneskerettsforkjempere fra Afghanistan som utenriksministeren håpet ville fortsette, og det andre var at vestlige land fikk stilt tydelige krav til Taliban. Dette er svært lite konkret. 
Foreligger det noen konkrete resultater fra samtalene, avtaler som er inngått, og løfter som har blitt gitt?",Christian Tybring-Gjedde,Fremskrittspartiet,2022-02-03,2022-02-09
2690,2021-2022,"Finansministeren har ved flere anledninger vært ute og bekreftet at staten skal ta regningen for alle fylker som ønsker å bli oppløst, og samtidig har statsråd Bjørn Arild Gram sagt at det kun er de tvangssammenslåtte fylkene som vil få dekt kostnadene. 
Kan statsråden svare på om det er de tvangssammenslåtte som vil få sine kostnader dekt, eller om det gjelder alle fylker som søker om en oppløsning?",Mahmoud Farahmand,Høyre,2022-02-03,2022-02-09
2691,2021-2022,"Nylig kunne vi se forferdelige bilder fra ørkenen i Chile der det ligger 40 000 tonn brukte moteklær. Ifølge tall fra Verdensbanken er klesbransjen verdens største klima- og miljøsyndere. Solberg-regjeringen la i fjor frem Norges første strategi for sirkulær økonomi med flere tiltak. EU skal legge frem en strategi for tekstiler i mars. 
Hvilke konkrete nye tiltak vil statsråden innføre for tekstilnæringen, og kan vi forvente at regjeringen allerede nå igangsetter utredningsarbeid i påvente av EUs tekstilstrategi?",Mathilde Tybring-Gjedde,Høyre,2022-02-03,2022-02-09
2692,2021-2022,"Onsdag 2. februar uttalte statsråden at Bredtvet framstår som den eneste aktuelle tomten for nye Oslo fengsel. Disse uttalelsene, sammen med Statsbyggs rapport som anbefaler Bredtvet, skaper stor bekymring i Groruddalen for at regjeringen vil overkjøre Oslos ønsker og lokalbefolkningen og bygge nytt fengsel i Bredtvetskogen. 
Vil Senterpartiet følge opp sine klare lovnader fra valgkampen og bevare Bredtvetskogen, og plassere Oslo fengsel et annet sted?",Kari Elisabeth Kaski,Sosialistisk Venstreparti,2022-02-03,2022-02-09
2693,2021-2022,"De seks NH90-helikoptrene som er levert i foreløpig versjon, skal oppgraderes til endelig versjon og forventes å være ferdig oppgradert i 2023, jf. Prop. 1 S (2021–2022) fra Forsvarsdepartementet. 
Vil oppgraderingen av disse seks helikoptrene gjennomføres som planlagt?",Hårek Elvenes,Høyre,2022-02-02,2022-02-09
2694,2021-2022,Er finansministeren enig i representanten Pollestads uttalelse i Dagsnytt 18 mandag 31. januar om at en bensinpris på 20 kroner er for høy?,Roy Steffensen,Fremskrittspartiet,2022-02-02,2022-02-09
2695,2021-2022," De høye strømprisene  i vinter er til stor bekymring. De rammer veldig skeivt, og vi ser  at det er mange som sliter. Regjeringa har kommet med ulike ordninger,  men selv etter dem sliter mange husholdninger, frivillige organisasjoner  og bedrifter. Regjeringa har sagt nei til å tilbakebetale penger  til frivillige organisasjoner som av ulike grunner har valgt å organisere  seg som f.eks. et AS, eller til folkehøyskoler, friskoler, Den norske  kirke, små og mellomstore bedrifter – og sånn kunne jeg ha fortsatt.

Kristelig Folkeparti har fremmet forslag om en midlertidig makspris på 50 øre per kWh gjennom vinteren. Det ville truffet absolutt alle, og en ville unngått at de ulike husholdningene eller organisasjoner og bedrifter som nå sliter, hadde hatt det så tøft. I tillegg ville vi også demmet opp mot den økende skepsisen til klimatiltak. 

Norge har ambisiøse mål om å kutte klimautslippene med opptil 55 pst. innen 2030. Da må vi gjennomføre mange ulike kutt, også flere krevende. Det vil innebære at både vi og landene rundt oss må fortsette å legge til rette for fornybar energi. Det vil koste. Særlig ser vi det når store land går i gang og været ikke akkurat spiller helt på lag, som denne vinteren.

Staten Norge tjener store summer på de høye strømprisene dette gir, mens folk opplever at de må ta regningen for det grønne skiftet. Jeg la også merke til klimaministerens uttalelse i Dagsavisen om at en viss høy pris er nødvendig for at folk skal spare strøm. Jeg er for øvrig uenig i det utsagnet; med f.eks. en makspris på 50 øre, og inkludert ulike avgifter, vil det være mange insentiver til fortsatt å spare strøm. Ser klimaministeren at manglende tiltak mot strømkrisen kan medføre at motstanden mot å gjennomføre helt nødvendige klimatiltak vil svekkes?

",Kjell Ingolf Ropstad,Kristelig Folkeparti,2022-02-02,2022-02-02
2696,2021-2022," Mitt spørsmål går til forbrukerministeren.

Strømprisen rammer mange forbrukere hardt, og strømmarkedet har over lang tid vært preget av at det eksisterer svært mange avtaler fra nærmere hundre strømleverandører. Ikke misforstå – konkurranse er bra. Det som imidlertid er problemet, er at mange forbrukere synes det er vanskelig å velge rett, og at man sitter med dårlige strømavtaler. Mange strømleverandører går også langt i å tilby forbrukerne det jeg kanskje vil karakterisere som elendige avtaler. Ett eksempel er hvordan Hafslund og Fjordkraft har gått til søksmål mot staten for å få fortsette å selge avtaler som NVE stempler som komplekse og uoversiktlige. 

I går offentliggjorde Forbrukerrådet at de i 2021 hadde en tredobling i henvendelser om strøm. Det er tydelig at økt strømpris viser at strømmarkedet ikke er spesielt forbrukervennlig. I går svarte også statsråden meg på mitt skriftlige spørsmål om hva som skjer med Fremskrittspartiets gjennomslag for forenklinger for forbrukerne. Det var bra. Imidlertid står det i Hurdalsplattformen at regjeringen lover å utforme mer kraftfulle tiltak for å styrke forbrukerrettighetene. Da lurer jeg på: Hva vil statsråden gjøre for å styrke forbrukerrettighetene i strømmarkedet når det er tydelig at dette er et så stort problem for mange mennesker der ute i landet vårt?

",Silje Hjemdal,Fremskrittspartiet,2022-02-02,2022-02-02
2697,2021-2022," Statsråden sa at olje- og  energiministeren er i spørretimen fra tid til annen. Vel, så vidt  jeg vet, har hun ikke vært det, og det er kanskje årsaken til at  statsråden får mange spørsmål som er i grenseland mellom de to porteføljene,  for dette henger jo sammen. 

Statsråden har ved flere anledninger trukket frem havvind som et viktig klimatiltak, og det er derfor ikke unaturlig at også han får spørsmål om det. I et intervju med Energi og Klima 22. januar kan vi lese at klima- og miljøministeren er bekymret for at Norge ikke henger med når EU er opptatt av at klimaomstillingen skal munne ut i satsinger på grønne arbeidsplasser, og statsråden nevner da spesielt havvind. Høyre deler denne bekymringen. 

Solberg-regjeringens plan var å lyse ut areal på Utsira Nord ved årsskiftet 2021/2022 og i løpet av første kvartal for Sørlige Nordsjø II. Nå ser det ut til at uenighet mellom regjeringspartiene bidrar til at havvindsatsingen skyves ut i tid og skaleres ned, at det blir betydelig færre grønne arbeidsplasser, og at dette viktige klimatiltaket som statsråden mange ganger har trukket frem, da svekkes.

I Politisk kvarter denne uken kunne vi høre statsråd Vestre si at regjeringen har gjort mer for havvind de siste 100 dagene enn den forrige regjeringen gjorde på 100 måneder. Spørsmålet til statsråden er da om statsråden kan oppklare hva regjeringen har gjort for havvind de siste 100 dagene, helt konkret, foruten å forsinke satsingen.

",Nikolai Astrup,Høyre,2022-02-02,2022-02-02
2698,2021-2022," I Dagsavisen var det for kort  tid siden et intervju med Espen Barth Eide som var interessant.  Det handlet om strømpriskrisen og statsrådens syn på både produksjon  og distribusjon av energi. Tittelen handlet om at uforutsigbare  strømpriser ikke er noe man kan trylle bort, og det er aldeles korrekt.  Det er heller ikke svart magi, det som Rødt foreslår; det er politikk.  Det er å gripe inn og regulere markedet med en makspris. 

Bart Eide blir i intervjuet spurt om nettopp makspris på strøm. Da sier statsråden: 

Og videre:

So far so good! Men i vinter gikk ikke strømforbruket ned til tross for skyhøye strømpriser. Det gikk opp. Grunnen til det er at strøm ikke er en luksusvare; det er en nødvendighet, som først og fremst varierer med temperatur. Blir det kaldt, går strømforbruket opp, fordi vi varmer opp boligene våre med strøm, stort sett, i landet vårt.

Jeg lurer på om statsråden kan utdype det han sa til Dagsavisen, hvor det antydes at en makspris vil ta vekk incentiver til en mer rasjonell bruk av strøm, all den tid det beviselig er slik at strømforbruket i Norge først og fremst varierer med temperaturen.

",Bjørnar Moxnes,Rødt,2022-02-02,2022-02-02
2699,2021-2022," Mitt spørsmål går  til justisministeren. 

Det er åpenbart: Sex skal være frivillig. Er det ikke frivillig, er det en voldtekt. Det må lovverket vårt gjenspeile. Derfor var vi i SV glade da regjeringen skrev i Hurdalsplattformen at de ville fremme forslag om en samtykkelov. 

Tiden er overmoden for at Norge melder seg inn i klubben av europeiske land som har en samtykkelov. Trenden er klar: Land etter land endrer og oppdaterer voldtektslovgivningen sin, og det er ikke noe nytt. I 1999 innførte Canada en samtykkelov, i 2003 innførte England en samtykkelov, i 2009 innførte Skottland en samtykkelov, i 2017 vedtok Malta en samtykkelov, i 2018 vedtok Sverige og Island en samtykkelov, i 2019 vedtok Hellas og Kroatia en samtykkelov, i 2020 vedtok Danmark en samtykkelov, og i 2021 vedtok Slovenia en samtykkelov. Nå skriver vi 2022. Da vil jeg spørre ministeren: 

Hvilket år må vi skrive før regjeringen kommer med et forslag til en samtykkelov?

",Andreas Sjalg Unneland,Sosialistisk Venstreparti,2022-02-02,2022-02-02
2700,2021-2022," Mitt spørsmål går til  justis- og beredskapsministeren.

EU-kommisjonen la i desember i fjor frem et nytt forslag til grenseforordning. Grenseforordningen regulerer medlemslandene i Schengens indre kontroll over egne grenser og Schengen-samarbeidets yttergrense. Det er særlig det nye forslagets regulering av indre grensekontroll, nasjonalstatenes suverenitet over egne grenser innen Schengen-samarbeidet, som representerer en ny kurs, i retning av svekket selvråderett for egne grenser for medlemslandene. 

EU har i lengre tid vært negativ til medlemslandenes grensekontroller internt i Schengen. Et forslag som langt på vei ville ha fjernet denne muligheten, ble fremlagt av Kommisjonen i 2017, men det forslaget ble heldigvis nedstemt av Rådet. Det nye forslaget til forordning tar inn over seg dette nederlaget ved at forbudet er erstattet med prosedyre for intern grensekontroll, og det nye forslaget inneholder bl.a. strengere dokumentasjonskrav og krav om vurdering av alternative virkemidler. Det nye forslaget vil gjøre det mer tids- og arbeidskrevende for medlemslandene med indre grensekontroll og søker således å oppnå det samme målet som det tidligere nedstemte forslaget, men nå med andre virkemidler. 

Ser statsråden at det nye forslaget til grenseforordning som Kommisjonen la frem i desember i fjor, og som nå er ute på høring, vil svekke Norges selvbestemmelsesrett over egne landegrenser ved å svekke muligheten til, eller gjøre det vanskeligere, å ha nasjonal grensekontroll overfor andre land i Schengen-samarbeidet?

",Per-Willy Amundsen,Fremskrittspartiet,2022-02-02,2022-02-02
2701,2021-2022," Domstolsreformen har støtte i  et samlet juridisk fagmiljø, og advarslene mot å reversere er mange.  Reformen har ført til sterkere fagmiljø, mer effektiv saksflyt og  bedre ressursutnyttelse. Antall ledere er redusert, noe som har  frigjort mer tid til dømmende arbeid. Små tingretter som tidligere  har fryktet for nedleggelse, opplever nå større trygghet og at de  blir prioritert høyere. Ingen rettssteder er lagt ned, og ingen  kompetansearbeidsplasser har forsvunnet fra distriktene. Dette er  fakta.

Både dommere og domstolledere fra store og små tingretter og jordskifteretter sier: Stopp, la reformen virke! Det ser det dessverre ikke ut til at regjeringen vil lytte til. I stedet sendes det ut et høringsforslag med så mange vikarierende argumenter at man kunne undre seg over om Senterpartiet fortsatt er i valgkampmodus.

Regjeringen peker selv på, og jeg siterer: «Enhver domstolstruktur bør ha gode løsninger på utfordringer knyttet til sårbarhet, fleksibilitet og effektivitet.» Videre ønsker regjeringen «å iverksette tiltak for å legge til rette for bedre samarbeid mellom domstoler og for å redusere sårbarheten i mindre domstoler.» 

Løsningen til regjeringen er altså å bryte ned igjen fagmiljøene og gjøre samarbeidet mellom domstolene vanskeligere og bruke både tid og penger på reversering ingen i sektoren vil ha. Så mitt spørsmål er: Ser ikke statsråden at regjeringens forslag vil forverre de utfordringene de selv peker på?

",Ingunn Foss,Høyre,2022-02-02,2022-02-02
2702,2021-2022,"Det er eit folkekrav i Møre og Romsdal og eit krav frå fylkestinget at det skal gjennomførast ei ekstern utgreiing av Romsdalsaksen som ei oversjøisk løysing med alle teknologi for kryssing av E39 Romsdalsfjorden. Ei undersjøisk løysing har ingen bedt om. Leiaren i samferdselsutvalet i fylket har uttalt at ""departementet ikkje skjønar alvoret"".
Kvifor konkluderer samferdselsministeren i saka om ei tilleggsutgreiing av Romsdalsaksen-alternativet utan at dette er gjennomført med eit oversjøisk alternativ slik alle krev?",Frank Edvard Sve,Fremskrittspartiet,2022-02-01,2022-02-09
2703,2021-2022,"I Hurdalsplattformen står det at regjeringen vil ""sikre at barnets beste er et grunnleggende hensyn i behandlingen av asylsaker som berører barn"", og at ""regjeringen vil gjennomgå praksis når det gjelder vurderinger av barnets beste for å sikre at det gjøres konkrete og individuelle vurderinger i hver enkelt sak"". 
Når vil statsråden sørge for at man går fra ord til handling på dette politikkområdet i lys av de nylige sakene i mediene hvor mødre med barn i Norge har fått vedtak om å bli sendt ut av landet?",Tobias Drevland Lund,Rødt,2022-01-31,2022-02-09
2704,2021-2022,"Under Noradkonferansen 25. januar i år, annonserte utviklingsministeren en stor satsing på matsikkerhet fremover fra regjeringens side. Men hun konkretiserte ikke hva satsingen vil bestå i. 
Kan statsråden forklare dette litt nærmere?",Ingjerd Schie Schou,Høyre,2022-01-27,2022-02-16
2705,2021-2022,"I Ryfylke står bønder på venteliste for strøm. Lyse sier de må vente i fem år. Fortsatt drives for eksempel 35 pst. av tomatproduksjonen hos enkelte tomatgartnere på gass, men de vil gjøre energibruken 100 pst. fornybar. Regjeringen fjernet fritak for CO2-avgift for veksthusnæringen i 2022 og vil øke avgiften mye mot 2030. Dette er Fremskrittspartiet imot. Nå ser vi at det vil ramme bønder og næringsliv i Ryfylke hardt. I spørretimen 5. januar sa statsråden at regjeringen vil vurdere kompenserende tiltak der CO2-avgiften slår uheldig ut. 
Hva legger statsråden i dette?",Roy Steffensen,Fremskrittspartiet,2022-01-27,2022-02-09
2706,2021-2022,"I år har Norge formannskapet i Nordisk ministerråd. Den nordiske dimensjonen er blant de viktigste for Norge innen områder som transport, klima, kultur og næringsliv. Den siste tiden har vi sett store sikkerhetspolitiske spenninger i våre nærområder, tydeligst og mest akutt ved russisk styrkemobilisering på grensen mot Ukraina. 
I lys av denne utviklingen, akter regjeringen å benytte Norges formannskap til å løfte sikkerhetspolitisk samarbeid i Norden og med Baltikum?",Lene Westgaard-Halle,Høyre,2022-01-27,2022-02-09
2707,2021-2022,"Sjømatrådet og Fiskeri- og havbruksnæringens forskningsfinansiering er statlege aksjeselskap. Dei er eigd av Nærings- og fiskeridepartementet, men blir begge finansierte fullt ut gjennom avgift på eksport av norsk sjømat. Det er derfor viktig at næringa sjølv er representert i styra i selskapa, og dertil får høve til å påverke samansetninga før styra blir oppnemnde av departementet. Den førre regjeringa tok initiativ til å rådføre seg med næringa sine organisasjonar før oppnemning av nye styre. 
Vil statsråden følge opp dette og rådføre seg med organisasjonane?",Olve Grotle,Høyre,2022-01-27,2022-02-09
2708,2021-2022,"Det røde nivået i skolen den siste tiden har gått ut over elevers motivasjon og sosiale tilhørighet. Den blå-grønne regjeringen foreslo å bruke 240 millioner kroner på å ta igjen tapt læring, mens den nåværende regjeringen sammen med SV kuttet 10 pst. i dette tiltaket. 
Hvordan har statsråden planlagt å kompensere for ekstrabelastningen elever har hatt som følge av omikron-nedstengingen, og har regjeringen tenkt å reversere kuttet på 24 millioner kroner de gjorde i tilskuddene for å ta igjen tapt læring?",Guri Melby,Venstre,2022-01-27,2022-02-02
2709,2021-2022,"Venstre og Solberg-regjeringen innførte kompetansekrav og videreutdanning for lærere i 2015, noe som har gitt 50 000 lærere et tilbud om etter- og videreutdanning. Nå skal regjeringen Støre skrote kompetansekravene for lærere utdannet før 2014, og med det forsvinner et viktig insentiv for skoleeier for å gi sine ansatte videreutdanning. 
Hvordan vil statsråden og regjeringen sørge for at lærere får det videreutdanningstilbudet de skal ha, når det ikke lenger finnes krav overfor kommunene?",Abid Raja,Venstre,2022-01-27,2022-02-02
2710,2021-2022,"I fjor satte Venstre og den blå-grønne regjeringen av en halv milliard kroner til sommerskoletilbud i kommunene, men nåværende regjering har så langt ikke signalisert at de vil komme med brede ordninger eller krisepakker som treffer elever flest. Venstre har i sitt alternative budsjett satt av 300 millioner kroner til ekstra sommerskoletilbud også for 2022. 
Vil regjeringen sørge for at elever som har blitt negativt rammet av smitteverntiltak, faglig og sosialt, får et tilsvarende sommerskoletilbud i år som de fikk i 2021?",Ingvild Wetrhus Thorsvik,Venstre,2022-01-27,2022-02-02
2711,2021-2022,"I Nasjonal transportplan legges det opp til at nytt togmateriell skal fases inn i 2025–2026. Ifølge Norske tog er de første 30 togene erstatning for eksisterende materiell. For at man skal kunne levere materiell ut over dette og sikre halvtimes avganger på Vestfoldbanen, må det bevilgninger til, senest i statsbudsjettet for 2023.
Hvordan vil statsråden følge opp dette?",Erlend Larsen,Høyre,2022-01-27,2022-02-02
2712,2021-2022,"I september sendte Forsvarsdepartementet Tilleggsavtalen om forsvarssamarbeid mellom Norge og USA (SDCA) på høring, med høringsfrist 8. desember. Avtalen er omtalt i Prop. 1 S (2021–2022): ""Etter gjennomføring av alminnelig høring vil avtala leggjast fram for behandling i Stortinget gjennom ein Prop. S. Parallelt vil det bli lagt fram ein Prop. L om tilhørande lovendringar."" Regjeringen har så langt ikke kommunisert noe om verken avtalen eller høringen. 
Vil avtalen bli lagt frem for stortingsbehandling i vårsesjonen?",Hårek Elvenes,Høyre,2022-01-27,2022-02-02
2713,2021-2022,"I den helt ekstraordinære situasjon i strømmarkedet er det nødvendig at staten stiller opp for de små bedriftene, og helt konkret tenker jeg på de mange atelierene, galleriene og små håndverkslokalene. I desember fremmet Høyre forslag om at regjeringen måtte komme tilbake med eventuelle tiltak for å avhjelpe situasjonen. For mange av disse bedriftene er strøm en avgjørende innsatsfaktor som utgjør en betydelig del av kostnadsbasen.
Har statsråden vurdert en ordning for kompensasjon av ekstraordinære strømutgifter for kulturnæringen?",Tage Pettersen,Høyre,2022-01-27,2022-02-02
2714,2021-2022,"Helseministeren var en del av den forrige helse- og omsorgskomiteen som enstemmig gikk inn for følgende merknad: ""Komiteen mener at regjeringen bør vurdere at pasienter med type 2-diabetes som behandles med insulin får tilgang til sensorteknologi til monitorering av glukoseverdier gjennom folketrygden raskest mulig, og senest innen utgang av 2021"". 
Hvorfor vil ikke statsråden følge opp flertallsmerknaden og sørge for at man med nye metoder gjør en vurdering av tildeling av CGM for pasienter med type 2-diabetes som bruker insulin?",Bård Hoksrud,Fremskrittspartiet,2022-01-27,2022-02-02
2715,2021-2022,"Det er vanlige folks tur til å bli flådd på denne regjeringens vakt. Prisen på mat øker, renten er på vei opp, det er rekordhøye bensinpriser og strømpriser som smadrer mange sin økonomi. Staten flommer over av penger, 30–40 milliarder kroner i ekstrainntekter på strømavgifter, og staten håver inn flere hundre milliarder i gassinntekter hver dag. 
Hvorfor er statsråden mot en makspris som gjør at folk greier seg selv, heller enn at man deler ut almisser, og hvordan har regjeringen tenkt å sikre at bedrifter som sliter med høye strømpriser, ikke går over ende?",Sylvi Listhaug,Fremskrittspartiet,2022-01-27,2022-02-02
2716,2021-2022,"I dagens situasjon med skyhøye strømpriser, kaldt vær og rekordlav vannmagasinfylling mener Fremskrittspartiet at allmenne hensyn krever at vi tar i bruk paragraf 12 i Statnetts konsesjoner for kraftutveksling med Tyskland og Storbritannia, for å regulere og begrense krafteksporten. Dette har vi fremmet representantforslag om. Finansministeren virker å ha en annen oppfatning enn at allmenne hensyn skal gjøres gjeldende, senest i Politisk kvarter 27. januar 2022. 
Hvor mye mer kritisk må situasjonen være før statsråden mener at allmenne hensyn kan gjøres gjeldende og krafteksporten begrenses?",Marius Arion Nilsen,Fremskrittspartiet,2022-01-27,2022-02-02
2717,2021-2022,"I vedtatt statsbudsjett for 2022 valgte regjeringen å øke drivstoffprisene ved en økt CO2-avgift, og prisen på bensin har allerede nådd 20 kroner per liter. Staten har nå store ekstrainntekter som følge av høye energipriser, og samtidig er så mye som 60 pst. av drivstoffprisen knyttet til avgifter.  
Vil statsråden i revidert nasjonalbudsjett ta initiativ til å redusere avgiftsnivået på bensin og diesel og samtidig gi en garanti for at det samlede avgiftsnivået på drivstoff ikke vil økes i kommende statsbudsjett?",Hans Andreas Limi,Fremskrittspartiet,2022-01-27,2022-02-02
2718,2021-2022,"Gjennom hele pandemien har Stortinget med Fremskrittspartiet i spissen gang på gang sørget for å kompensere de ikke-statlige lufthavnene Sandefjord lufthavn Torp og Haugesund lufthavn for tapte inntekter som følge av pandemien. I ettertid har ESA satt store begrensninger for utbetaling som følge av at de ser enkeltbevilgninger isolert til de forskjellige periodene og ikke året under ett.
Vil statsråden følge opp Stortingets vilje og utfordre ESA ved å se på om handlingsrommet er større enn i ESAs tolkning?",Morten Stordalen,Fremskrittspartiet,2022-01-27,2022-02-02
2719,2021-2022,"Norge bør bygge ut mer vannkraft og sikre at eksisterende vannkraft kan gi større produksjon. Da er det viktig at skatteregimet motiverer for dette. I dag er det slik at om vannkraftproduksjonen overskrider 10 MW, må kraftverket betale grunnrenteskatt. I dag er det 17 vannkraftverk som har lagt seg rett under denne grenseverdien.
Er det aktuelt for statsråden å se på ordninger for skattlegging av vannkraft, slik at økt produksjon ikke får negative skattemessige konsekvenser for kraftprodusentene?",Helge André Njåstad,Fremskrittspartiet,2022-01-27,2022-02-02
2720,2021-2022,"Tilbakemeldingen fra de som jobber med spiseforstyrrelser etter to år med pandemi er urovekkende. De som tar kontakt for å få hjelp, er yngre enn før, sykere enn før og de er flere enn før. Høyre foreslo derfor 10 millioner kroner til økt kapasitet i lavterskeltilbud og behandling av spiseforstyrrelser. Det er derimot ikke en del av regjeringens enighet med SV.
Hva vil statsråden gjøre for å snu utviklingen, og vurderte statsråden ekstramidler til hjelp med spiseforstyrrelser i regjeringens krisepakke?",Sandra Bruflot,Høyre,2022-01-27,2022-02-02
2721,2021-2022,"Regjeringa foreslår å reversere løysinga med eitt felles fagleg domstolmiljø i Sogn og Fjordane i jordskifterettane med fast bemanning på alle rettsstadar minst på same nivå som før, og større høve til auka aktivitet på dei mindre rettsstadane både i tingretten og jordskifteretten. Statsråden seier til NRK at det er ""uenighet i fagmiljøene"" om dette er fornuftig. 
Kva fagmiljø kjenner statsråden til som er ueinige i den nye samla desentraliserte modellen for rettsvesenet i Sogn og Fjordane, og som ynskjer å starte ein ny omorganiseringsprosess?",Alfred Jens Bjørlo,Venstre,2022-01-27,2022-02-02
2722,2021-2022,"Det står i Hurdalsplattformen at domstolsreformen skal reverseres, med unntak av steder hvor det er enighet mellom domstolsleder, kommunene i rettskretsen og tillitsvalgte om å bevare dagens struktur. På NRK 26. januar ble statsråden utfordret på om én kommune skal kunne overkjøre tre andre kommuner og kreve reversering. Statsråden svarte at ""dette må vi se på totalen i"", hvorpå hun antydet at innspill fra Nes veier tyngre enn innspill fra Drammen. 
Står statsråden fast ved det som står i Hurdalsplattformen, som innebærer at hver enkelt kommune har vetorett?",Ingunn Foss,Høyre,2022-01-26,2022-02-02
2723,2021-2022,"Statsråden svarer 24. januar på skriftlig spørsmål fra meg at MS ""Vetlefjord"" ikke vil omfattes av ordningen med gratis ferge. Den 25. januar sier Hallgeir Grøntvedt fra Senterpartiet, hovedutvalgsleder for vei i Trøndelag, til avisa Hitra-Frøya at hele sambandet, inkludert MS ""Vetlefjord"", vil bli gratis i løpet av året. Han sier at dette er avklart med regjeringspartiene i Stortinget. 
Kan statsråden oppklare hva som er korrekt?",Mari Holm Lønseth,Høyre,2022-01-26,2022-02-02
2724,2021-2022,"16. november i 2021 stilte jeg statsråden skriftlig spørsmål om hvordan han ville sikre Avinor finansiell trygghet i en tid med usikkerhet i luftfarten slik at ny flyplass i Bodø kunne ferdigstilles som planlagt i 2027. Vi har nettopp fått sjokkbeskjeden om en kraftig utsettelse av prosjektet med ferdigstillelse nærmere 2030, i beste fall. Dette er uakseptabelt.
Hvordan vil statsråden følge opp at Avinor ferdigstiller flyplassen som forutsatt av Stortinget og hindrer at Nord-Norges viktigste utviklingsprosjekt stopper opp?",Bård Ludvig Thorheim,Høyre,2022-01-21,2022-02-02
2725,2021-2022,"I løpet av de siste åtte årene er det registrert over 25 000 saker om mishandling i nære relasjoner. I samme tidsrom er ordningen med omvendt voldsalarm kun benyttet 65 ganger. Omvendt voldsalarm øker sikkerheten for utsatte voldsofre og medfører at voldsoffer slipper å være den som må ta belastningen med å bære voldsalarm. Voldsofre er frustrerte over at ordningen ikke er mer utbredt. Denne frustrasjonen deler SV. 
Hvilke tiltak vil statsråden iverksette for å sikre at ordningen kan benyttes av flere?",Andreas Sjalg Unneland,Sosialistisk Venstreparti,2022-01-20,2022-02-02
2726,2021-2022," Vi er fremdeles i en pandemi.  Heldigvis faller ledigheten, og flere kommer i jobb. Nå er det viktig  å fortsette Solberg-regjeringens arbeid med kompetansereformen «Lære  hele livet» for å sikre at vi har rett kompetanse på rett plass, for  å styrke konkurransekraften i årene som kommer. 

NHOs kompetansebarometer melder om at seks av ti medlemsbedrifter mangler arbeidskraft med rett kompetanse. Så det haster. Vi må legge til rette for at den enkelte kan velge å ta utdanning, og at det finnes nok relevante og fleksible utdanningstilbud som kan kombineres med jobb. Det første er tatt tak i ved å gjøre Lånekassen mer tilgjengelig for voksne som ønsker å ta utdanning. Det andre handler om å gjøre det enklere for institusjonene å opprette studiepoenggivende utdanning med egenbetaling rettet mot arbeidstakere. 

Endringer knyttet til å kunne gjenbruke innhold fra ordinære studietilbud for å utvikle utdanningstilbud med egenbetaling har vært viktig for å gjøre det enklere å få på plass flere tilbud. Denne uken meldte imidlertid statsråden at de varslede endringene i egenbetalingsforskriften som skulle trådt i kraft fra 1. januar i år, er utsatt til neste år. Det er interessant å få vite mer om vurderingene som er gjort bak denne beslutningen, som gjør at en velger å utsette nye regler om egenbetaling. 

Kan statsråden redegjøre for de eventuelle endringene regjeringen vurderer knyttet til egenbetalingsforskriften, og videre om deler av forskriftsendringene som omhandler muligheter for å gjenbruke undervisningsopplegg, kan gjennomføres som planlagt?

",Margret Hagerup,Høyre,2022-01-19,2022-01-19
2727,2021-2022," Gjenoppbygging  av Forsvaret var en av hovedsatsingene i den regjeringen Fremskrittspartiet  var en del av, og innkjøp og innfasing av nytt materiell og våpensystemer ble  gjennomført i alle forsvarsgrenene. I tillegg ble det igangsatt  en rekke reformer og omstrukturering internt i mange av Forsvarets  avdelinger. 

Sjøforsvaret gjennomfører generalmønstring når fartøy skal settes i operativ drift. Det gir status for fartøyet og på mannskap og materiell. Det samme er blitt gjort i andre deler av Forsvaret. 

Stortinget informeres i dag gjennom regjeringen og forsvarssjefens årsrapport. Det gir kun stykkevis og delt innblikk i Forsvarets totale kapasiteter og behov. Brigademønstringer vil vise tydelig hvilke kapasiteter Forsvaret har, og Stortinget vil bli bedre informert både med hensyn til materiell, personell, organisering og de målene som er satt. En generalmønstring vil påvise eventuelle mangler, og de vil bli klarlagt og vil kunne korrigeres. Det vil være nyttig for Stortingets arbeid og samtidig gi forsvarskommisjonen som nå er nedsatt, en mulighet til å vurdere status i forhold til framtidige behov og planer.

Den sikkerhetspolitiske situasjonen i Europa er i dag mer utfordrende enn på lenge, og det er avgjørende at man kan dokumentere at Forsvarets kapasiteter og kapabiliteter er i henhold til de forutsetninger som er lagt av Stortinget. En generalmønstring vil også vise hvor manglene er, og den vil også vise om man trenger ekstra bevilgninger til Forsvaret for å nå de målene som man har satt. I dag finnes det ingen sånn mekanisme. Man går fra budsjett til budsjett og revidert budsjett, men målene behøver ikke nødvendigvis nås, og det kommer ikke ekstra penger for å nå de målene man har satt. Det er veldig uheldig.

Mitt spørsmål til statsråden er: Ser han behovet for å foreta en generalmønstring i hele Forsvaret, og vil han ta initiativ for å iverksette dette?

",Christian Tybring-Gjedde,Fremskrittspartiet,2022-01-19,2022-01-19
2728,2021-2022," Tidlegare denne månaden kom det  nye eksporttal som viser eventyrlege tal for norsk eksport av sjømat  i 2021. Totalt eksporterte Noreg 3,1 millionar tonn sjømat til ein  verdi av over 120 mrd. kr. Havbruket utgjorde 71 pst. av eksportverdien,  mens volumet utgjorde 44 pst.

Potensialet for vekst er også enormt, særleg når det gjeld havbruk. Gjer vi dei rette tinga her, kan vi auke produksjonen mange gonger fram mot 2050. Høgre er svært opptatt av at vi greier å utløyse det enorme potensialet vi har, at næringa òg i framtida kan skape enorme verdiar, produsere god og sunn mat og oppretthalde Noregs posisjon som verdas nest største eksportør av sjømat. Skal vi greie dette, må vi leggje til rette for vekst, utvikling og modernisering. Samtidig må vi greie å handtere dei ulike fiskehelse- og miljøutfordringane næringa har, som lakselus, avfallsutfordringar og arealkonflikt.

Måndag 7. desember 2020 la professor Ragnar Tveterås ved Universitet i Stavanger fram rapporten Verdiskapingspotensiale og veikart for havbruk til havs. Denne og andre rapportar viser at moglegheitene og potensialet for havbruk til havs er svært store. 

Regjeringa Solberg har vore tydelege på at ein ønskjer å leggje til rette for havbruk til havs og har over fleire år arbeidd godt med å leggje fundament for eit regulatorisk grunnlag. Slikt juridisk nybrottsarbeid tek tid, og dei juridiske rammevilkåra er enno ikkje på plass. Rett nok gjeld dei fleste relevante lovene også i norsk økonomisk sone, men det er nødvendig å få eigne reglar som er særleg tilpassa havbruk til havs.

Spørsmålet til statsråden er difor: Kan statsråden seie noko om kva tid eit slikt regulatorisk grunnlag – eller regelverk, om ein vil – vil kome på plass, og i det minste i alle fall kva tidsplan det blir arbeidd etter?

",Olve Grotle,Høyre,2022-01-19,2022-01-19
2729,2021-2022," Jeg skal ta opp studentenes situasjon.  Før jul møtte jeg studentenes representanter i Bergen, Trondheim  og Kristiansand for å lytte til deres innspill hensyntatt den meget  spesielle situasjonen vi alle er i, som også studentene har stått  i, og fortsetter å stå i. Studentene beskriver i møtet med meg hvordan  det å leve med store begrensninger har gått ut over studieprogresjon,  sosialt liv og muligheten til å ta del i en normal studietid. Det  de sier, bør bekymre flere enn meg. 

Med økt vaksinasjonsgrad og en mildere virusvariant har regjeringen signalisert at man letter på koronatiltakene. Det er bra, men samtidig hører vi at innføring av normal undervisning og normal tilstedeværelse for studentene lar vente på seg. 

Studentene har blitt hardt rammet under pandemien. Mange har sittet alene på små hybler, og mange har mistet jobben sin. Undersøkelser viser at nesten halvparten av studentene opplever alvorlige psykiske symptomplager, mindre faglig utbytte ved digital undervisning, og to av tre studenter har fått redusert undervisningstilbudet. Det er en tung og krevende situasjon for svært mange av våre studenter. Å få studentene tilbake på campus er derfor veldig viktig, og det haster, for nå trenger både studentene og alle de ansatte i utdanningssektoren en normal hverdag. Normalitet er ikke bare betryggende, men det gir også bedre faglig utbytte og sosiale forhold hvor vennskap og nære bånd kan utvikles. 

Under hele pandemien har universitetene og høyskolene vist at de er gode på smittevern. Mens videregående skoler og voksenopplæring etter betydelig press nå endelig er tilbake på grønt nivå og ikke trenger å forholde seg til 1-meteren, er det underlig at regjeringen anbefaler fortsatt å holde avstand på universiteter og høyskoler. 

Jeg vil derfor spørre statsråden: I lys av den langvarige, vanskelige situasjonen for studentene, har statsråden tenkt å ta aktive grep for å sørge for at studentene snarest kommer tilbake på campus som normalt? Og i så fall: Hvilke grep tenker statsråden å ta? 

",Abid Raja,Venstre,2022-01-19,2022-01-19
2730,2021-2022," Spørsmålet mitt går  til fiskeri- og havministeren. 

Først vil eg berre seie at eg synest det er veldig bra at den nye regjeringa har utvida verkeområdet til fiskeriministeren også til hav, at ein rett og slett ser fiskeria som ein del av havet, at ein ser det samla. Det er veldig positivt. 

I går kom ei pressemelding frå regjeringa om at det er gitt 53 nye utvinningsløyve til oljeindustrien. Som det står i pressemeldinga, er dette leiterundar i dei mest modne områda på norsk sokkel. Det vil innebere både seismikkundersøking, leiteboring, utvinning osv. i desse områda. I pressemeldinga står det ikkje eitt ord om fisk. Dette er område som bl.a. inkluderer Eggakanten, tett opp til den kanten som er eit kjent norsk fiskeriområde, Tromsøflaket, berøring med Mallangsgrunnen, som er eit veldig viktig fiskeområde for store delar av Troms og Finnmark og delar av Nordland, og det er gytefelt for makrell og tobis. Det går rett inn i det som skulle vere poenget med ein statsråd på dette feltet, at ein skulle hegne om dei områda som er avgjerande for norsk fiskeri, slik at ein ikkje gjer noko som øydelegg for dei norske fiskeria.

Eg har ikkje sett noko anna frå fiskerimyndigheitene, frå fagmyndigheitene, om at dei er motstandarar av utviding på stadig nye område for leiteverksemd. Dette er direktorat og fagmyndigheiter på statsråden sitt område. Ser statsråden det problematiske i eit fiskeri- og havpolitisk perspektiv at det blir utgreidd for oljeverksemd i desse områda?

",Torgeir Knag Fylkesnes,Sosialistisk Venstreparti,2022-01-19,2022-01-19
2731,2021-2022," Mitt spørsmål går til statsråd  Borten Moe. 

Norge har, som et av få land, gratis universitets- og høyskoleutdanning for utenlandske studenter. Selv elever fra land hvor norske studenter må betale skolepenger, får studere gratis i Norge. Norske skattebetaleres subsidiering av utenlandske studenters gratisstudier i Norge anslås til omtrent 3,3 mrd. kr hvert år. Senterpartiet opplyste selv for noen år tilbake at den reelle subsidieringen var på om lag 5 mrd. kr fordi de utenlandske studentene også får stipend fra Lånekassen. De har også prioritet på studenthybler, og i Oslo har utenlandske studenter omtrent 70 pst. av studenthyblene. 

Fremskrittspartiet mener det er bra med internasjonale studenter i Norge og bra med et internasjonalt studentmiljø, men vi mener at Norge bør konkurrere på akademisk attraktivitet, ikke være på søkertoppen fordi det er gratis å reise til Norge for å studere. Vi ønsker at skattebetalerne i dette landet først og fremst skal betale utdanningen til norske studenter. 

For noen år tilbake hadde Ola Borten Moe, som nestleder i Senterpartiet, en kronikk på nrk.no hvor han sa at det er på tide å innføre skolepenger for utenlandske studenter i Norge. Jeg vil derfor spørre Borten Moe, nå høyere utdanningsminister, om han vil ta initiativ til nettopp dette, og i det minste sørge for at Norge innfører studieavgift for studenter fra land der norske studenter selv må betale studieavgift for å studere.

",Himanshu Gulati,Fremskrittspartiet,2022-01-19,2022-01-19
2732,2021-2022," Den siste tiden har det vært  økt russisk militær aktivitet i Østersjøen. Blant annet har vi sett  et betydelig økt nærvær av russiske landgangsfartøy. Sverige har  høynet sin militære beredskap, eksempelvis gjennom økt militært  nærvær på Gotland. Den svenske forsvarsministeren har uttrykt betydelig  bekymring for ulike observasjoner av droner over forskjellige svenske  installasjoner.

Hvordan vurderer statsråden sikkerhetssituasjonen, og hvilken kontakt har norske myndigheter med Sverige og Finland knyttet til den forverrede sikkerhetssituasjonen?

",Hårek Elvenes,Høyre,2022-01-19,2022-01-19
2733,2021-2022,"NVE skriv i fleire rapportar at elektrifiseringstiltak i Noreg og elektrifisering av norsk sokkel vil få konsekvensar for kraftsystemet og behovet for kraft. Equinor har sagt at selskapet vil trenge 10–12 terawattimar landstrøm til elektrifisering av sokkelen.
Kva blir det berekna auka kraftforbruket, og kva blir kostnadane med utbygging av nødvendig linjenett på land slik NVE beskriv ved elektrifiseringstiltaka på land og for sokkelen?",Frank Edvard Sve,Fremskrittspartiet,2022-01-18,2022-02-02
2734,2021-2022,"Regjeringen varslet 11. januar at Norge skal bevilge 100 millioner kroner til FNs responsplaner for Afghanistan. FN estimerer at det trengs nærmere 44 milliarder kroner for å hindre en humanitær katastrofe i landet.
Hvordan vurderer utenriksministeren den politiske situasjonen i Afghanistan og muligheten til å bidra for å avhjelpe en kommende humanitær katastrofe?",Ingjerd Schie Schou,Høyre,2022-01-13,2022-02-02
2735,2021-2022,"Senterpartiet skyver folket foran seg når de ønsker å oppløse Troms og Finnmark. Det fremstår som et paradoks at Senterpartiet er motstander av regionreformen, tilsynelatende kun fordi Stortinget fattet et vedtak som Senterpartiet var uenige i på det tidspunktet, mens deres egen Åslaug Haga la mye prestisje i en liknende regionreform, som ble skrotet av Stortinget. 
Er det slik at Senterpartiet egentlig er for fylkessammenslåinger og dermed ikke prinsipiell motstander av sammenslåingen av Troms og Finnmark, men motstander av måten det skjedde på?",André N. Skjelstad,Venstre,2022-01-13,2022-01-19
2736,2021-2022,"I Hurdalsplattformen lover regjeringen å stoppe frislippet i drosjenæringen. Det samme lovet Arbeiderpartiet i sin ""100-dagersplan for en ny regjering"". Nå er det snart gått 100 dager, men noe forslag er ikke lagt på bordet. Regjeringen har bare sagt at arbeidet har startet, men uten å konkretisere hva som faktisk vurderes eller hvor lang tid det skal ta. Samtidig er det klart at det er flertall på Stortinget for å stoppe frislippet. 
Når vil regjeringen legge frem et konkret forslag for å stoppe frislippet i drosjenæringen?",Geir Jørgensen,Rødt,2022-01-13,2022-01-19
2737,2021-2022,"I Hurdalsplattformen lover regjeringen innen 2023 å sikre minst én hurtigladestasjon i alle kommuner. Den lover også å innføre moms på de dyreste elbilene. Begge løfter har opphav i Arbeiderpartiets ""100-dagersplan for en ny regjering"". Det ble ikke foreslått moms i statsbudsjettet, selv om det har støtte i stortingsflertallet. Derimot ble det bevilget 100 millioner kroner til ladestasjoner. 
Hvor mange hurtigladestasjoner regner regjeringen med at man får for pengene, og hvor mange flere kunne man fått om man hadde innført elbilmoms i tråd med løftene?",Sofie Marhaug,Rødt,2022-01-13,2022-01-19
2738,2021-2022,"Denne uken kunne vi i Trd.by lese om en ung gutt i Trøndelag som ikke får den hjelpen han trenger til å håndtere sine rusutfordringer, fordi det ikke finnes et døgnbasert rusbehandlingstilbud for ungdom i hans nærområde. 
Vil statsråden sørge for at det opprettes tilbud til ungdom med alvorlige rusutfordringer som ikke passer inn i poliklinisk behandling eller institusjonsplassering etter barnevernloven, uansett hvor i landet de bor?",Ingvild Wetrhus Thorsvik,Venstre,2022-01-13,2022-01-19
2739,2021-2022,"Da Høyre la frem den første nasjonale helse- og sykehusplanen i 2015, var det for å stake ut kursen for landets sykehus i årene framover – en plan som forpliktet, som gav forutsigbarhet og som redegjorde for hva som må til for å sikre alle et godt behandlingstilbud i hele landet. I sykehustalen sier helseministeren at regjeringen ikke skal fortsette med nasjonal helse- og sykehusplan. I stedet skal regjeringen lage en helse- og samhandlingsplan. 
Vil denne planen være mer eller mindre forpliktende enn nasjonal helse- og sykehusplan?",Tone Wilhelmsen Trøen,Høyre,2022-01-13,2022-01-19
2740,2021-2022,"Regjeringen har varslet at kollektiv søksmålsrett for fagforeninger ved ulovlig innleie skal gjeninnføres. Dette innebærer at både medlemmer og ikke-medlemmer kan oppleve at fagforeningen går til søksmål på bakgrunn av deres arbeidsforhold. 
Ser statsråden noen problemer med at en fagforening kan ta ut søksmål på vegne av noen som kanskje ikke ønsker det?",Anna Molberg,Høyre,2022-01-13,2022-01-19
2741,2021-2022,"I valgkampen la Arbeiderpartiet fram en 100-dagersplan med 40 forslag som den nåværende statsministerens parti ville jobbe for at en ny regjering la fram innen 100 dager. 22. januar har Støre-regjeringen sittet i 100 dager. Deler av planen er gjennomført, mens flere punkter bare er fulgt opp i delvis eller liten grad. Det er flere punkter som burde vært gjennomført.
Hvordan vil statsministeren sikre den handlekraften som trengs for å oppfylle 100-dagersplanen, og når ser statsministeren for seg at 100-dagersplanen vil være oppfylt?",Bjørnar Moxnes,Rødt,2022-01-13,2022-01-19
2742,2021-2022,"Vil statsråden legge til rette for at den varsla nasjonale tilskotsordninga for bedrifter med stor nedgang i omsetnad grunna skjenkestopp og andre smitteverntiltak også kan nyttast av små bedrifter med aktive eigarar som har omstilt drifta og halde hjula i gang gjennom 2021 med eit lite overskot for året samla, til dømes gjennom ikkje å ta ut løn eller å ta ut svært lite løn gjennom året frå eigaren si side?",Alfred Jens Bjørlo,Venstre,2022-01-13,2022-01-19
2743,2021-2022,"Når vil regjeringen gjennomføre punktet i Hurdalsplattformen om å ""flytte eit tilstrekkeleg antal Bell 412-helikopter til Bardufoss for å styrkje Hærens helikopterkapasitet i påvente av innkjøp av nye helikopter"", og hvilke tiltak vil bli gjennomført for å kompensere for bortfallet av operativ evne for spesialstyrkene?",Hårek Elvenes,Høyre,2022-01-13,2022-01-19
2744,2021-2022,"Arbeiderpartiet la fram en 100-dagersplan for en ny regjering, der det ble lovet å fremme forslag om en gradvis utvidelse av den offentlige tannhelsetjenesten. De ville begynne med å ""Innføre gratis tannhelsebehandling til personer i alderen 19 til 21 år, innføre halv pris for tannhelsebehandling for personer i alderen 22–25 år og sørge for egne støtteordninger for tannhelse til de med dårligst råd"". Samme forslag ble også presisert i Hurdalsplattformen. De hundre dagene har gått. 
Kommer regjeringa til å gjøre som lovet?",Seher Aydar,Rødt,2022-01-13,2022-01-19
2745,2021-2022,"Gjennom media har vi blitt gjort kjent med at det er knyttet utfordringer til Norsk pasientskadeerstatning (NPE). En stor andel av sakene som havner i rettssystemet, blir omgjort. 
Hva vil statsråden gjøre for at pasientene skal kunne gjenvinne tillit til at de får sakene sine grundig og objektivt vurdert av sakkyndige, og at dette skjer innen rimelig tid, og tror statsråden saksbehandlingen til NPE kunne blitt bedre om saksbehandler oftere møtte pasientene som søkte om erstatning, og at man dermed kunne unngått at en stor andel av sakene ble omgjort i rettssystemet?",Bård Hoksrud,Fremskrittspartiet,2022-01-13,2022-01-19
2746,2021-2022,"Er målsettingene i 100-dagersplanen om å sikre gratis utlån av sports- og fritidsutstyr i alle deler av landet oppfylt, er det bevilget nok midler til å dekke behovet, og hvor mange flere steder i landet er det ventet at man vil gjøre slikt utstyr tilgjengelig som følge av bevilgninger over statsbudsjettet?",Hege Bae Nyholt,Rødt,2022-01-13,2022-01-19
2747,2021-2022,"I Arbeiderpartiets 100-dagersplan for en ny regjering står det at regjeringen skal legge frem forslag om å avslutte privatiseringen av renholdet i Forsvaret innen 100 dager. 
Hva er status for dette forslaget, og kan regjeringen garantere at det vil skje gjennom virksomhetsoverdragelse, i samråd med fagbevegelsen og på en måte som ivaretar de ansattes rettigheter og bedrer renholdet i Forsvaret?",Mímir Kristjánsson,Rødt,2022-01-13,2022-01-19
2748,2021-2022," Den siste tida har vi  vært vitne til en sterkt økt russisk aggresjon i og på grensa til  Ukraina, med deployering av et betydelig antall kampstyrker og kapabiliteter.  Aggresjonen er helt uprovosert, og den er en alvorlig underminering  av europeisk sikkerhet. Noe av Putins motivasjon synes å være å  forsøke å tvinge fram garantier fra NATO om at Ukraina eller andre  land i Russlands nærområder ikke skal kunne bli medlemmer av NATO,  eller at NATO skal legge begrensninger på hvordan alliansen kan  forsvare seg. 

En annen motivasjon synes å være de innenrikspolitiske forholdene i Russland, med en haltende økonomi og hjemlige protester som to av eksemplene. Det er helt uaktuelt at NATO gir den type garantier, og det er et fundamentalt prinsipp at ethvert land skal kunne velge sin egen sikkerhetspolitiske tilknytning, og Norge må fortsette å støtte Ukrainas suverenitet og territorielle integritet. Vi står i en svært alvorlig sikkerhetspolitisk situasjon, og Russlands handlinger de siste årene har tydelig vist at de er villige til å bruke militærmakt mot naboland. 

Denne uka er det møter i NATO mellom USA og Russland og i OSSE, og akkurat nå møtes NATO-Russland-rådet for første gang på to og et halvt år. Dette er veldig viktige møter for å kunne bidra til en diplomatisk løsning på konflikten, men også for å gjøre det klart at et angrep på Ukraina vil ha store konsekvenser for Russland. Både NATO og USA har sagt at rustningskontroll også er relevante diskusjonstemaer med NATO. 

Hva er statsministerens vurdering av situasjonen nå og muligheten for en reell deeskalering gjennom det diplomatiske arbeidet som pågår?

",Ine Eriksen Søreide,Høyre,2022-01-12,2022-01-12
2749,2021-2022," Vern av natur er en ganske  grei og forståelig ting. Det går ut på å bevare natur vi har hatt,  slik den er – også i framtiden. Det er det folk tror de hører når  de hører at denne salen har vernet et naturområde. Men representanter  for regjeringen har skapt stor usikkerhet om vern faktisk er vern,  ved å åpne for en diskusjon om vernede vassdrag også bør bygges  ut, altså om vern i virkeligheten bare er et venterom for ny kraftutbygging.  Grunnen til at statsministeren har fått så mange spørsmål om det  nå, er selvfølgelig at mange mennesker i Norge som er glad i natur,  og som er glad i vernede vassdrag, lurer på hva det egentlig betydde  da Stortinget fortalte dem at vassdragene deres var blitt vernet. 

Konsekvensen av diskusjonen som regjeringens representanter har åpnet for, er jo at Fremskrittspartiet i morges la fram forslag om utbygging i vernede vassdrag. Verdal kommune har bestilt en mulighetsstudie om den vernede Verdalselva. Kraftsjefer rundt omkring i landet gnir seg i hendene og skal gå løs på vernet natur. Konsekvensen av det er at man i stedet for å jobbe for nye framskritt i natur- og miljøvern og klimaarbeid – folk som er glad i elven sin og glad i naturen sin – bur seg på nye kamper for å forsvare allerede vernet natur. Dermed er spørsmålet: Vil statsministeren en gang for alle, for godt, legge debatten om kraftutbygging i vernede vassdrag død og her og nå klart og tydelig bekrefte at vernede vassdrag er vernet og ikke skal bygges ut? 

",Rasmus Hansson,Miljøpartiet De Grønne,2022-01-12,2022-01-12
2750,2021-2022," Norge produserer mer kraft  enn vi bruker selv, men børshandelen med kraft sørger likevel for  at vi importerer skyhøye priser fra land lenger sør. Når Støre snakker  om å øke produksjonen av kraft, skulle man tro at vi har en strømkrise. Men  vi mangler ikke kraft. Vi eksporterte over 10 pst. av produksjonen  vår i fjor. 

Det som rammer Norge, er ikke en strømkrise. Det er en priskrise fordi norsk vannkraft blir omsatt på en børs som kopler oss sammen med markeder i land som har mye høyere energipriser enn oss. Når engelskmenn er villig til å betale opp mot 400 øre per kilowattime for strøm det koster 10 øre å produsere i Norge, blir beskjeden til norske kunder fra kraftselskapene: Hvis dere vil ha denne strømmen, må dere betale det som strømmen koster, og akkurat nå er den prisen 400 øre per kilowattime. For hver ny utenlandskabel som bygges, øker også børssystemets evne til å importere disse utenlandske prisene til Norge. 

I spørretimen 8. desember ville jeg ha svar fra Støre på om han har politisk vilje til både regulering og styring av kraften. Historisk har jo Arbeiderpartiet hatt den viljen. Det var sånn de bygde landet, med rimelig strøm fra vannkraften, som nå står i fare med priser som er opp mot 5 kr per kilowattime i et land hvor det altså koster 5–15 øre å produsere den per kilowattime.

Det svaret jeg fikk, har vakt en viss interesse og oppsikt – ikke bare det at Støre slår ring rundt kraftliberalismen, men også at han sa at samarbeidet som binder Europa og Norden sammen i et strømmarked, vil tjene Norge over tid. Spørsmålet er: Hvilke beregninger bygger Støre denne påstanden om framtiden på?

",Bjørnar Moxnes,Rødt,2022-01-12,2022-01-12
2751,2021-2022," Gjennom pandemien har  det til no vore ei tydeleg felles politisk prioritering å skjerme  barn og unge og halde skular, fritidstilbod og kulturtilbod for  born opne så langt råd er. Då grunnskulane i Noreg opna igjen no  etter jul, gjennomførte mange kommunar massetesting. Det synte i  mange kommunar og regionar minimalt med koronasmitte blant born,  unge og tilsette i skulen. Til dømes er det i min valkrins, Sogn  og Fjordane, kommunar som har gjort tusenvis av testar utan ei einaste  positiv prøve.

I siste runde med covid-tiltak valde regjeringa å leggje dei vidaregåande skulane i heile Noreg på raudt nivå. Det betyr stor grad av heimeundervisning, ein dårlegare kvardag for svært mange ungdomar og eit svekt pedagogisk tilbod. Raudt nivå blei innført og er framleis, på tvers av dei faglege tilrådingane frå skule- og helsestyresmaktene og til sterke protestar og åtvaringar frå både elevorganisasjonane og Barneombodet. Det skjedde trass i at fylkeskommunar over heile landet åtvara mot problema med raudt nivå og endå meir digital undervisning.

Vi veit at dei negative sidene ved å vere borte frå ein normal skulekvardag over lang tid for mange ungdomar er store. Ungdomsåra er ei tid ein skal ha med seg heile livet. Kvar dag med tapt ungdomstid utan solid fagleg grunnlag er ein dag for mykje. Som Barneombodet seier det: Det må vere faglege råd, ikkje frykt som styrer smitteverntiltaka.

Det å innføre nasjonalt raudt nivå for vidaregåande skule no i denne fasen av pandemien er etter Venstres syn feil og uhaldbart. Kan statsministeren gjere greie for kva fakta og råd regjeringa la til grunn då ein fyrst vedtok nasjonalt raudt nivå i vidaregåande skule før jul, på tvers av faglege råd, og så etter jul tviheld på dette også etter at ein ved skulestart kan dokumentere minimalt smittetrykk i mange kommunar? Korleis heng dette saman med alle fine ord og fagre løfte om å prioritere born og unge i koronapandemien?

",Alfred Jens Bjørlo,Venstre,2022-01-12,2022-01-12
2752,2021-2022," Det er markedskreftene som  herjer med folk i Norge denne vinteren. Vi har en energilov som  lar strømprisen styres av markedet ganske alene, og det markedssystemet  er nå i dyp krise. Høye gasspriser i Europa presser prisen på norsk vannkraft  i været fordi prisen på den dyreste energikilden bestemmer i det  frie kraftmarkedet. Det er uforståelig for folk, og konsekvensene  er usosiale og uakseptable. Prishoppet truer økonomien til folk,  ikke bare de fattigste, men også familier med helt vanlige inntekter, og  det truer en av de viktigste grunnene til at vi har en variert og  sterk industri i Norge, nemlig konkurransefortrinnet rimelig, utslippsfri  energi. Vi ser at bønder sliter, småindustri sliter, idrettslag  sliter, ulike typer mindre næringsdrivende sliter. På sikt vil også  større industri slite hvis vi ikke får kontroll på dette. Det er  ingen som har tatt høyde for så store svingninger, ikke engang de  som jobber med å analysere strømmarkedet.

Det er bra at kompensasjonsordningene blir stadig bedre. I SV er vi glade for å ha kunnet bidra til det, og for at regjeringen nå kom oss ytterligere i møte, med høyere kompensasjon. Det må likevel være klart at det med gode kompensasjonsordninger må være – kan bare være – det første steget. Det er systemet som er problemet, og det neste steget må derfor være systemendring. Hvordan kan vi unngå at dette prispresset gjentar seg? Vi kan ikke ha statlig kompensasjonsordning hver vinter. Vi må ha levelige og forutsigbare strømpriser for framtidens vintre.

Er statsministeren enig i at energiloven må endres og strømprisen reguleres? 

",Audun Lysbakken,Sosialistisk Venstreparti,2022-01-12,2022-01-12
2753,2021-2022," Norge har i alle år hatt  billig strøm til folk og bedrifter. Nå opplever familier, aleneboende,  pensjonister og bedrifter et strømsjokk. Mange er helt satt ut av  de regningene som nå dumper inn, og fra statsministeren uttrykkes  det empati og forståelse i både nyttårstalen og ellers. Men folk  er ikke ute etter empati. De er ute etter hjelp, både på veldig  kort sikt, med å greie å betale regningene sine, og på lang sikt,  gjennom å stoppe dette strømranet. 

Regjeringen er handlingslammet og drives fra skanse til skanse. Det offentlige håver inn 30–40 mrd. kr i ekstrainntekter og deler ut smuler i hjelp. Vinneren er staten, fylker og kommuner, som håver inn penger på strøm. I tillegg håver staten inn på skyhøye gasspriser. 

Dette kommer på toppen av rekordhøye drivstoffavgifter, skyhøye matvarepriser og renteøkning. Med Arbeiderparti–Senterparti-regjeringen er det virkelig vanlige folks tur – til å bli flådd.

De som har minst, sliter mest. For mange har det vært en tøff jul, der de har spinket og spart på strømmen, men likevel får rekordhøye regninger. Kraftanalytikere sier at denne situasjonen vil vare lenge. Fremskrittspartiets forslag om å fjerne moms og elavgift, som ville betydd noe, har blitt nedstemt, og nå har vi fremmet et forslag om en makspris på 50 øre per kilowattime, som ville gi forutsigbarhet og lavere strømpriser i stedet for almisser fra staten.

Støtter statsministeren Fremskrittspartiets forslag om å innføre en makspris på strøm så lenge strømmarkedet er ute av kontroll? Mener virkelig statsministeren at det er rimelig at folk betaler mer enn dobbelt så mye som normalpris for strømmen, som er resultatet med regjeringens strømstøtte?

",Sylvi Listhaug,Fremskrittspartiet,2022-01-12,2022-01-12
2754,2021-2022," Jeg tillater meg å stille et  ganske enkelt spørsmål til statsministeren. Det er om statsministeren  kan oppklare om Hurdalsplattformens omtale av utenlandskabler setter  en stopper for hybridkabler knyttet til havvind.

",Erna Solberg,Høyre,2022-01-12,2022-01-12
2755,2021-2022,"Statnetts styre reduserte nivået på nettleien for 2021 med 24 pst. sammenlignet med 2020. Dette gjorde Statnett med bakgrunn i den vanskelige økonomiske situasjonen mange har som følge av koronapandemien. I år har derimot Statnett økt tariffsatsene med 6,5 pst. igjen. De siste kvartal og til dags dato har Statnett dratt inn enorme inntekter som konsekvens av skyhøye kraftpriser og skyhøy eksport av kraft. 
Med bakgrunn i den vedvarende koronakrisen, og dagens kraftpriser som årelater befolkningen og næringslivet, kan statsråden redegjøre hvor mye Statnett vil, og kan, redusere nettleien i 2022?",Marius Arion Nilsen,Fremskrittspartiet,2022-01-06,2022-01-19
2756,2021-2022,"Under pandemien har det blitt utvist fleksibilitet knyttet til underholdskravet i utlendingsforskriften overfor både utenlandske studenter og faglærte arbeidstakere.
Vil statsråden sørge for at det utvises fleksibilitet også for selvstendig næringsdrivende som på grunn av pandemien ikke oppfyller kravet til underhold, sett i lys av at pandemien nok vil vedvare?",Ingvild Wetrhus Thorsvik,Venstre,2022-01-06,2022-01-12
2757,2021-2022,"Statsråden har tidligere kritisert regionreformen ved å vise til at oppgavene som så langt er tildelt, fint kunne blitt håndtert av de ""gamle"" fylkene. Det er verken offensivt eller fremtidsrettet. Utflyttingen av Siva åpner eksempelvis for at fylkene kan få en langt mer spennende portefølje enn tidligere. Da må fylkene kunne bære det ansvaret. 
Er det slik at ambisjonene statsråden har for fylkene fremover, begrenser seg til oppgaver og ansvar som et innbyggerantall på godt under 80 000 er i stand til å ta på seg?",André N. Skjelstad,Venstre,2022-01-06,2022-01-12
2758,2021-2022,"Regjeringen Solberg trappet opp støtten til opposisjonen og sivilt samfunn i Hviterussland betydelig, blant annet for å bidra til beskyttelse av menneskerettighetene. Regimet slår stadig hardere ned på demonstranter og menneskerettighetsforsvarere, og det har blitt stadig vanskeligere å få penger inn i landet for å støtte dem. 
Sett i lys av situasjonen i Hviterussland, hvordan arbeider regjeringen for å støtte sivilt samfunn og støtte opposisjonen?",Ingjerd Schie Schou,Høyre,2022-01-06,2022-01-12
2759,2021-2022,"I desember vant Elefun anbud om levering av omtrent 300 droner fra det kinesiske selskapet DJI til politiet. Selskapet DJI har blitt ilagt sanksjoner av USA på grunn av den sikkerhetstrusselen selskapets håndtering av personlige data utgjør. 
Har regjeringen vurdert sikkerhetsrisikoen innkjøp av DJI-droner medfører for politiet, og eventuelt hvilke vurderinger har blitt gjort?",Sveinung Stensland,Høyre,2022-01-06,2022-01-12
2760,2021-2022,"Noreg har fleire sjukepleiarar per innbyggjar enn noko EU-land, og vi er det OECD-landet med høgst del av folket sysselsett i helsesektoren. Likevel er kapasiteten på intensivbehandling for låg til å handtere omfattande smitteutbrot, og blir brukt som hovudgrunngjeving for dei inngripande smitteverntiltaka som no gjeld. 
Kva organisatoriske endringar er mogleg å gjere innanfor helstenesta for å auke intensivkapasiteten og få meir pasientbehandling ut av kvart årsverk i sektoren?",Sveinung Rotevatn,Venstre,2022-01-06,2022-01-12
2761,2021-2022,"I Stortingets spørretime onsdag 5. januar hevdet klima- og miljøministeren blant annet at det er ""hevet over enhver tvil at det har en klimaeffekt at man elektrifiserer sokkelen"".
Kan statsråden dokumentere den globale klimaeffekten av å elektrifisere norsk sokkel samt gi siste oppdaterte anslag på kostnad per tonn redusert CO2-utslipp nasjonalt som følge av elektrifisering av sokkelen med strøm fra land?",Frank Edvard Sve,Fremskrittspartiet,2022-01-05,2022-01-12
2762,2021-2022,"Når vil regjeringen legge frem utredningen om fremtidig fartøystruktur i Sjøforsvaret, og vil utredningen i sin helhet bli offentliggjort?",Hårek Elvenes,Høyre,2022-01-05,2022-01-12
2763,2021-2022,"Regjeringa vil bruke mange hundre millionar kroner til å dekke 100 pst. av kostnadene for fylkeskommunar som vil avvikle, splitte seg opp, stoppe integreringsprosessar og vende attende til slik ting var før i tida.
Vil regjeringa stille opp tilsvarande økonomisk for nye fylkeskommunar som i staden for å reversere vil utvikle, integrere seg tettare og omstille seg til ei ny, grøn framtid saman – slik til dømes Vestland fylkeskommune vil med den nye strategiske planen for Grøn Region Vestland?",Alfred Jens Bjørlo,Venstre,2022-01-05,2022-01-12
2764,2021-2022," Godt nytt år til  presidenten og Stortinget! Jeg har et spørsmål til landbruks- og  matministeren.

Før jul gikk ministeren ut i VG og ba dagligvarekjedene samle seg om å avlyse priskrigen på tradisjonelle matvarer før jul. Det er fort gjort å tenke at det handler om bøndenes inntekter – at når en kålrot koster 2,90 kr, vil det svekke bøndenes inntektsgrunnlag – men bøndene har fått betalt for kålroten sin idet den ligger i grønnsaksdisken. Hvem er det da som taper på de lave prisene? For det er jo heller ikke dagligvarekjedene. Det er en av de bransjene som har gått veldig bra, ikke minst under pandemien. De tar av sine marginer for å konkurrere om kunder, og det er det de skal gjøre. Det er det som er konkurranse. Det er det som er sunn konkurranse. Det er bra for oss som forbrukere. Et prissamarbeid som det statsråden tar til orde for, påvirker ikke dagligvarekjedene, det påvirker ikke landbruket, men det påvirker oss som forbrukere. Det er folk som taper på at regjeringen vil svekke den sunne konkurransen.

Da folk nå i julen skulle møtes og endelig kose seg med litt god mat mens de er bekymret for de skyhøye prisene på strøm, bekymret for økte skatter og avgifter under denne regjeringen, var landbruksministeren bekymret for at folk betaler for lite for julematen. Hvorfor anbefaler landbruksministeren et prissamarbeid for å hindre sunn konkurranse som kommer forbrukerne til gode?

",Linda Hofstad Helleland,Høyre,2022-01-05,2022-01-05
2765,2021-2022," Veldig mange sliter tungt  om dagen. Verre kan det bli i tiden framover. Både folk flest og  vanlige bedrifter merker økte strømpriser, økte renter, økte skatter  og avgifter og økt inflasjon, som gir økte priser i butikken og  økte kostnader i regnskapene. Mens regjeringen fortsetter sine interne seminarer  med drøftelser fram og tilbake og stadig nye pressekonferanser og  pressemeldinger om hvordan ting skal bli eller ikke bli, sitter  vi på Stortinget og venter på hva regjeringen faktisk ender opp  med å mene. 

Like før jul sendte Landbruks- og matdepartementet ut en pressemelding om at veksthusnæringen endelig skal få kompensasjon for høye strømpriser. Dette er en del av landbruket som i all hovedsak klarer seg godt på egen hånd og som ikke er tungt subsidiert. Men ifølge Norsk Gartnerforbund vil en gjennomsnittlig gartner få en ekstrautgift på 1,3 mill. kr i vinter på grunn av økte strømpriser. 

Først var svaret fra departementet til næringen at økningen i strømprisen må tas ut i markedet. På forståelig norsk betyr det økte priser på agurker og tomater for folk flest. Vanligvis går det helt fint, men i denne situasjonen, når alle priser, renter, skatter og avgifter går opp, vil det i verste fall føre til mindre salg, mindre inntekter til næringen og enda større vanskeligheter med å betale strømregningen. 

I tillegg til dette sliter store deler av veksthusnæringen som ønsker å koble seg til elektrisitetsnettet, med å gjøre det på grunn av kapasitetsutfordringen i nettet. De aktørene som fortsatt bruker gass, opplever rekordhøye gassregninger, og på toppen av det hele valgte regjeringen å fjerne fritaket for CO2-avgiften for veksthusnæringen. En ulykke kommer sjelden alene. 

Når vil landbruksministeren komme til Stortinget med en sak om strømstøtte til næringen? Kan vi forvente andre tiltak i tiden framover for denne næringen?

",Sivert Bjørnstad,Fremskrittspartiet,2022-01-05,2022-01-05
2766,2021-2022," Nå har mange hundre tusen  vanlige folk siden 3. desember stått uten tv-innhold som er så viktig  at staten betaler for det gjennom en bredt støttet kommersiell allmennkringkasteravtale.  Det var for så vidt ille nok med en romjul hvor over en halv million  husstander satt uten sport, nyheter og mye norsk innhold på tv-skjermen,  men på sikt er dette problemet mye større og veldig prinsipielt. 

Svalbard illustrerer det større problemet godt. Her sitter så å si hele samfunnet uten viktige deler av det norske allmennkringkastertilbudet fordi Telenor i realiteten har monopol på øygruppen. Landets mange borettslag kan også illustrere problemstillingen. Det er også mange kunder som bor steder hvor bare ett nettselskap er eneste reelle alternativ, og da er det ikke bare å bytte til en annen tilbyder. Syv av ti forbrukere i Norge kan ikke selv velge nettleverandør. Statsråden eller vi her på Stortinget skal selvfølgelig ikke gå inn i en pågående forhandling mellom TV 2 og Telenor, men vi må kunne mene noe om de prinsipielle problemstillingene her. 

På nettstedet Medier24 leste jeg i begynnelsen av november et innlegg fra statsråden. Der skrev hun at hennes budskap i Nordisk ministerråd var at de nordiske landene må stå opp, stå sammen for ytringsfriheten, pressefrihet, åpenhet og likere konkurransevilkår. Hun ba sine kollegaer om å stå på de redaktørstyrte medienes side i det pågående arbeidet med Digital Services Act i EU. Jeg vil berømme statsråden for det engasjementet hun har lagt ned mot de internasjonale portvokterne.

Jeg savner imidlertid statsrådens engasjement på de samme områdene her hjemme, og jeg hadde håpet at vi ville sett den samme iveren etter å forsvare mediebransjen på hjemmebane. Spørsmålet er om hun deler de bekymringene mediebransjen faktisk har framført over lengre tid her hjemme når det gjelder de nasjonale portvokterne.

",Tage Pettersen,Høyre,2022-01-05,2022-01-05
2767,2021-2022," Naturen er under press, og  det har til og med Arbeiderpartiet skjønt, både i arbeidsprogrammet  sitt og i Hurdalsplattformen. I forrige periode var Arbeiderpartiet  til og med med på en merknad om at vassdragsvernet ikke bare skal  opprettholdes, men også styrkes. Det står i programmet til Arbeiderpartiet  at man skal utnytte potensialet i eksisterende vassdrag, ikke i  vernede vassdrag. Likevel kommer det uttalelser fra Arbeiderpartiet  som tyder på at partiet ikke har forstått hva naturvern egentlig  innebærer. 

I går sa Arbeiderpartiets Terje Aasland at det er naturlig å vurdere mulighetene som ligger i «vernede vassdrag» – om det kan utnyttes noe der. Da er nesten Arbeiderpartiets programforpliktelser det eneste verneverdige som står igjen. Det er i alle fall vanskelig å se hvordan sånne uttalelser tar vern av naturen på tilstrekkelig alvor. Derfor er mitt spørsmål til ministeren for natur- og miljøvern om han kan garantere at regjeringen ikke vil gjøre inngrep som på noen som helst måte forringer natur og verneverdier i vernede vassdrag. 

",Sofie Marhaug,Rødt,2022-01-05,2022-01-05
2768,2021-2022," Jeg vil stille et spørsmål til  kulturministeren.

Vi har dessverre kommet i en situasjon der smittevernrestriksjoner igjen har rammet kulturlivet hardt. Mange kulturaktører uttrykker nå stor usikkerhet for framtiden og for hvordan de ulike støtteordningene for kulturlivet vil treffe dem og sikre at de har noe å leve av, og at de kan formidle kultur til folket. 

Kulturbransjen er en stor næring, med mange arbeidsplasser som nå står i fare. Kompensasjonsordningen, slik den er formulert i dag med bl.a. et støttetak på 3,5 mill. kr, har til hensikt å treffe flere kulturaktører. Den vil treffe flere av de mindre aktørene rundt i landet, men for de større aktørene er dette taket umulig å leve med. Folketeateret og Scenekvelder har fra pandemien startet og fram til midten av desember, holdt over 700 kulturarbeidere i arbeid. Bare siden smittevernrestriksjonene ble innført og fram til nyttår, tapte de 26 mill. kr. Hva tenker statsråden om at Folketeateret må legge ned, da ordningen ikke treffer en stor kulturarbeidsplass for over 350 utøvere og underleverandører? 

Jeg har forstått det slik at det er et mål for statsråden å stimulere til mest mulig aktivitet på tross av smitteverntiltakene. På hvilket grunnlag kan store arbeidsplasser som Folketeateret gå i gang med aktivitet så lenge stimuleringsordningen er fundert på en skjønnsmessig vurdering utført av saksbehandlere i Kulturrådet? Hvordan skal Folketeateret og Scenekvelder basert på disse forutsetningene garantere over 350 mennesker at de har en arbeidsplass å gå til? Dersom man får innvilget støtte fra stimuleringsordningen, får man kun utbetalt 70 pst. av tildelingsbeløpet. De resterende 30 pst. får man utbetalt dersom det er nok penger i potten. Mener statsråden at alle artister, skuespillere, musikere, dansere og teknisk personell skal godta å redusere sin lønn med 30 pst. dersom arrangøren igangsetter arrangementer?

",Kathy Lie,Sosialistisk Venstreparti,2022-01-05,2022-01-05
2769,2021-2022," Etter stortingsvalet var  dagens finansminister, Trygve Slagsvold Vedum, ute og sa at ein  måtte hugse på at politikarane var innbyggjarane sine tenarar. Det  kan sjå ut som om regjeringa har gløymt at vi skal vere innbyggjarane  sine tenarar med omsyn til handteringa av straumprisane her i landet.

Noreg er i ein alvorleg straumsituasjon, med skyhøge straumprisar. Folk sit heime og frys, og næringslivet slit. Seinast for få dagar sidan bekrefta olje- og energiministeren at prisane på straum kunne vare ved, med dobbel pris vidare i vinter og kanskje også verre. Underteikna har på vegner av Framstegspartiet gjort framlegg om å stanse kraftkablane til utlandet, regulere eksporten av kraft, stoppe elektrifiseringa av sokkelen, leggje om nettleigemodellen og redusere den. 

Samtidig ser vi ei alvorleg kraftkrise i Europa som har oppstått av feilslått klima- og miljøpolitikk, der Noreg no opererer som Europas batteri. No skal regjeringa og Høgre også elektrifisere sokkelen, sende krafta ut frå land, gassen til Europa og brenne han der, men her heime kan gassen ikkje brukast. Havvind vert også planlagd. Det er stor frykt i bl.a. ei av landets viktigaste næringar, fiskerinæringa, som fryktar øydelegging av viktige fiskefelt. Havet er eit av framtidas blåe spiskammers, og her er det store moglegheiter framover til vekst og utvikling. 

Spørsmålet mitt går til klima- og miljøministeren. Kan statsråden forklare miljøeffekten ved å elektrifisere sokkelen, og korleis kan regjeringa framføre ein politikk som sender rekninga til norske forbrukarar og næringslivet, med skyhøge straumprisar, som dette tiltaket kan medføre?

",Frank Edvard Sve,Fremskrittspartiet,2022-01-05,2022-01-05
2770,2021-2022," For at Norge skal nå klimamålene,  legge til rette for ny kraftkrevende industri og ha rikelig og rimelig  tilgang til strøm for husholdningene og næringslivet, er det helt  nødvendig å bygge ut mer fornybar energi. Det største potensialet  er innenfor havvind på norsk sokkel. Samtidig mener aktørene som  skal bygge ut vindkraft til havs, at hybride nettløsninger er en  forutsetning for å få bygget ut f.eks. Sørlige Nordsjø II. De siste  ukene har det blitt tydelig at det er stor uenighet internt i regjeringen  om hybridkabler. Samtidig haster det å få klarlagt rammevilkårene for  utbygging av havvind, slik at Sørlige Nordsjø II og Utsira Nord  kan realiseres innen 2030, eller aller helst tidligere.

Mitt spørsmål går derfor til klima- og miljøministeren: Er statsråden bekymret for at en forsinkelse i utbyggingen av havvind på grunn av uenighet innad i regjeringen kan svekke Norges mulighet til å nå Norges klimamål?

",Nikolai Astrup,Høyre,2022-01-05,2022-01-05
2771,2021-2022,"Adresseavisen og VG kunne 1. januar 2022 fortelle at Trøndelag politidistrikt har kalt inn ekstra etterforskere etter flere tilfeller med vold i nære relasjoner i julen. Vi vet at barn, unge og kvinner har vært spesielt utsatt for vold og overgrep i løpet av nedstengningene under pandemien. Når samfunnet igjen i praksis er nedstengt under en høytid, hvor tilfeller av vold i nære relasjoner normalt øker, er det alvorlig for de som rammes. 
Hvordan jobber regjeringen for å forebygge vold i nære relasjoner i en tid med pandemi?",Ingunn Foss,Høyre,2022-01-03,2022-01-12
2772,2021-2022,"Hva tenker statsråden om mulighetsrommet for å innføre makspris på strøm i perioder med skyhøye strømpriser, i lys av at pristoppene har vært enda høyere etter at Stortinget behandlet regjeringens strømpakke?",Seher Aydar,Rødt,2021-12-21,2022-01-12
2773,2021-2022,"Mener statsråden at Arbeiderpartiets ufravikelige krav for å slutte seg til ACER, om bl.a. energisikkerhet og samfunnsmessig kontroll, er oppfylt under dagens situasjon med skyhøye strømpriser?",Geir Jørgensen,Rødt,2021-12-21,2022-01-12
2774,2021-2022," Selv om den nye nettleien er utsatt, vil en innføring i sommer også føre til økning for mange – kan statsråden garantere at nettleien ikke skal øke? ",Sofie Marhaug,Rødt,2021-12-21,2022-01-12
2775,2021-2022,"Hvordan synes statsråden at den nye strømpakken treffer, og er statsråden enig i at terskelen på 70 øre kilowattimen er en unormal høy pris for strøm?",Tobias Drevland Lund,Rødt,2021-12-21,2022-01-12
2776,2021-2022,Mener statsråden det var riktig av Statnett å friskmelde kraftsituasjonen med tanke på fyllingsgraden i magasinene; og er det forsvarlig med full eksport med dagens fyllingsgrad?,Marie Sneve Martinussen,Rødt,2021-12-21,2022-01-12
2777,2021-2022,Hvordan vil elektrifisering av sokkelen påvirke strømprisene for norsk næringsliv og norske husholdninger?,Mímir Kristjánsson,Rødt,2021-12-21,2022-01-12
2778,2021-2022,"Hvor stor del av kapasiteten på North Sea Link blir benyttet per dags dato, og hvordan vil økt kapasitet slå ut på strømprisene i Norge?",Bjørnar Moxnes,Rødt,2021-12-21,2022-01-12
2779,2021-2022,"om hvorvidt statsråden har feilinformert Stortinget og brukt EØS-avtalen feilaktig for å innskrenke mulighetene for en akseptabel lønnsstøtteordning, og om å redegjøre for hvilket handlingsrom Norge har",Sylvi Listhaug,Fremskrittspartiet,2021-12-20,2021-12-20
2780,2021-2022,"om å få en orientering om den såkalte lønnskompensasjonsordningen knyttet til pandemibekjempelsen, da det ikke ser ut til å bli fremmet noen proposisjon om ordningen før i januar",Erna Solberg,Høyre,2021-12-17,2021-12-17
2781,2021-2022,"Olje- og gassnæringa er Noregs viktigaste næring og står for ein svært stor del av Noregs inntekter. Næringa har også tusenvis av norske arbeidsplassar. Regjeringa har i forlik med SV i framlegg til statsbudsjettet lagt til grunn ei CO2-avgift på olje- og gassnæringa på heile 28 pst., og stoppa 26. konsesjonsrunde.
Korleis vil denne CO2-avgifta påverke olje- og gassnæringa her i Noreg negtivt, og korleis vil stoppordren for 26. konsesjonsrunde påverke næringa og arbeidsplassane med tanke på tapte oljeinntekter?",Frank Edvard Sve,Fremskrittspartiet,2021-12-08,2022-01-19
2782,2021-2022,"Alle elever fortjener kvalitet i skolen uavhengig av hvor de bor og hvem foreldrene er. Skoler er viktige samfunnsaktører, men må ikke reduseres til et distriktspolitisk virkemiddel alene. 
Mener statsråden at små grendeskoler er viktigere enn kvalitet i skoletilbudet til alle elever i hele landet?",Kari-Anne Jønnes,Høyre,2021-12-08,2022-01-12
2783,2021-2022," Også under en pandemi må  vi skape rom for å reise andre, viktige spørsmål, og mitt handler  om skole.

Regjeringen Solberg hevet kvalitet og kunnskap på alle nivåer i utdanningssystemet, og et viktig resultat av det var at stadig flere ungdommer fullfører videregående skole. Vi står overfor en lang rekke utfordringer som vi må håndtere med klokskap: klimakrise, migrasjon, digitalisering, omstillingsbehovet i arbeidslivet. Dette krever vilje og evne til å prioritere kunnskap på alle nivåer for å skape læringsglede, og som er tilpasset arbeidslivets behov. Det er derfor nedslående å se at de grepene som regjeringen tar, handler om å reversere tiltak som løfter kunnskap og kvalitet, til fordel for struktur og skolefritid.

Regjeringen kutter i innføringen av en ekstra time på ungdomstrinnet, avvikler lærerspesialistordningen, kutter midler som var satt av til tapt læring under pandemien, kutter kompetansekrav i norsk, matte og engelsk for alle lærere, fjerner fraværsgrensen som sikrer økt tilstedeværelse – ikke bare under pandemien, men frem til neste høst – kutter bevilgning til universiteter og høyskoler, bl.a. tiltak til å utvikle digital undervisning, prioriterer de store pengene på lavere barnehagepris og SFO – ikke til lavinntektsfamiliene, men til alle andre – og prioriterer kommuner for å opprettholde gamle skolestrukturer. I tillegg har regjeringen allerede lagt bort Arbeiderpartiets lese-, skrive- og regnegaranti.

Mitt spørsmål handler rett og slett om hvorvidt denne nedprioriteringen av kunnskap og kvalitet er å svare på de store utfordringene som vi står overfor som nasjon.

",Jan Tore Sanner,Høyre,2021-12-08,2021-12-08
2784,2021-2022," Det er en krevende  situasjon – det begynner snart å bli på tredje året – for norske  sykehus. Det er et enormt press på den totale kapasiteten. Befolkningen  trenger trygghet for å oppsøke helsetjenesten. Vi ser at flere lar  være å søke hjelp, og det er viktig at de faktisk gjør det, for  da kan vi gjøre mer for dem. Akutte lidelser oppstår fortsatt, ulykker  har vi fortsatt, og det krever intensivkapasitet. Når vi ser at  presset øker dag for dag, er jeg også takknemlig for de anmodningene  og beslutningene som ble tatt i går, om f.eks. å bruke munnbind  og holde avstand. Lederen for intensivsykepleierne i Bærum sa at  hvis folk holder dette, er det et av de viktigste tiltakene vi kan  gjøre. Jeg synes regjeringen ventet ganske lenge med å komme med  de rådene. Helseministeren svarte at det var en forholdsmessig stor  inngripen, og derfor ventet de med det. 

Mitt spørsmål er: Vi er opptatt av å få alle gode tiltak som kan styrke kapasiteten, og det er langsiktige tiltak. Det å få utdannet nok folk, det å få intensivplasser er langsiktige tiltak. Men jeg er opptatt av at sykehus i Oslo i går meldte at de vil skjære ned på den kirurgiske kapasiteten, fordi de trenger intensivplasser. Hva tenker statsministeren å gjøre for å sikre kapasiteten framover, på kort sikt, ikke bare på grunn av smitte, men på grunn av andre sykdommer, der en nå lar være å ta i bruk den kapasiteten som vi egentlig trenger? 

",Olaug Vervik Bollestad,Kristelig Folkeparti,2021-12-08,2021-12-08
2785,2021-2022," I går hadde regjeringen pressekonferanse  med nye tiltak med hensyn til koronapandemien og også tiltak overfor  næringslivet. Men den pressekonferansen har forsterket og skapt  en voldsom usikkerhet i utelivsbransjen, reiselivet og kulturlivet.  Det har den gjort her i byen og ellers i landet. Det som skjer,  er at man har masse avlysninger, julebord avlyses, arrangementer  avlyses, man har en situasjon hvor permitteringsvarsler nå sendes  ut. 

Fra regjeringens side kom man med en utvidelse av kompensasjonsordningen. Det er bra. Samtidig er de vage og uklare når det gjelder lønnskompensasjon, som ville hatt en betydning nå. Det er ingenting om utsatte skatte- og avgiftsinnbetalinger. Det er ingen initiativ for å finne løsninger som kan gjøre at arbeidsgiverperioden ved permitteringer kan bli kortere eller også utsettes. Det eneste regjeringen så langt har kommet med som kan komme raskt, er 200 mill. kr, som jo ble avsatt av forrige regjering i revidert budsjett i vår, hvor det er igjen midler som kan brukes via den kommunale kompensasjonsordningen, som kan deles ut. Det er også beskrivelse om at det vil komme 1 mrd. kr til den kommunale ordningen.

Mitt spørsmål blir: I fjor var vi i en lignende situasjon. Da fant flertallet – det blå-grønne flertallet på Stortinget – en løsning via nysalderingen, der vi bevilget 250 mill. kr direkte ned til kommunene. Det ga en umiddelbar effekt i utelivsbransjen. Er statsministeren åpen for at Arbeiderpartiet og Senterpartiet kan være med på en lignende løsning i år, for å få pengene raskt ut?

",Ola Elvestuen,Venstre,2021-12-08,2021-12-08
2786,2021-2022," Vi er nå i en situasjon der  Stortinget, i vannkraftlandet Norge, som altså buldrer av evig fornybar  kraft, må bevilge krisestøtte for å hjelpe folk med strømregningene.  I et land der produksjonskostnaden på strøm er fra 5 til 20 øre  per kilowattime, betaler folk nå opp mot 5 kr per kilowattime. Årsaken  bør ikke overraske: De andre partiene har bygd Norge stadig tettere  inn i et europeisk strømmarked med langt høyere energipriser enn  vi har hatt i Norge, og for hver nye utenlandskabel som bygges, smitter  høyere europeiske strømpriser i stadig større grad over på norske  strømpriser.

I oktober ble utenlandskabelen North Sea Link åpnet. Eksporten gjennom kabelen har gått for fullt samtidig som Norge har ekstrempriser og synkende fyllingsgrad i magasinene. Opp mot 40 pst. av norsk nettoeksport av strøm har gått gjennom North Sea Link fram til nå, og foreløpig går kabelen kun for halv kapasitet – til jul skal den gå for full kapasitet.

Rødt mener at strømmarkedet må reguleres. Kraft til å sikre lys og varme i hus og hjem og ikke minst i industrien er for viktig til at det kan være prisgitt et kommersielt marked. Det trengs politisk vilje til styring og regulering. Den viljen vet vi at historisk sett har vært i Arbeiderpartiet, men hittil har energiministeren avvist enhver tanke om regulering av strømeksporten ut av landet.

Er Støre av samme oppfatning? Er det utenkelig for Arbeiderpartiet å regulere strømeksporten så vi unngår ytterligere økning i strømprisene og ytterligere tapping av vannmagasinene?

",Bjørnar Moxnes,Rødt,2021-12-08,2021-12-08
2787,2021-2022," Det var en tung kveld i  går da det kom nye inngripende smitteverntiltak. Jeg synes regjeringen  fikk en del pussig kritikk fra de borgerlige i går rundt dette med  smittevern. Det bar for mye preg av spill og kritikk for kritikkens  skyld og skygger også for det som vi mener det er grunn til å stille  regjeringen noen kritiske spørsmål rundt, nemlig innretningen på  de økonomiske støttetiltakene. 

Nå gjeninnføres en kompensasjonsordning som det er veldig god grunn til å se kritisk på. Pandemien ble under forrige regjering en forskjellskrise fordi man førte en politikk som i altfor stor grad ga store summer til dem på toppen av det norske samfunnet, samtidig som det gikk bra for mange av dem, mens arbeidsfolk betalte prisen for krisen. Det som mange har påpekt, er at kompensasjonsordningen nettopp endte opp med å fordele for mye til de store og rike, i tillegg til at den har noen andre krevende sider, nemlig at den i praksis deler ut støtte til bedrifter som da innskrenker sin aktivitet. Det er derfor bl.a. LO har vært tydelig på at de helst ønsket seg en lønnsstøtteordning, en ordning som i stedet betaler for å holde folk i jobb. Nå er arbeidsløshetsspøkelset tilbake for mange, ikke minst hotell- og restaurantarbeiderne våre, som har hatt utrolig mange tøffe runder gjennom pandemien, og som nå igjen frykter for jobbene sine. Da er vårt spørsmål: Hvorfor ikke, som fagbevegelsen har bedt om, lønnsstøtte i stedet for kompensasjonsordning – eller i hvert fall i tillegg til kompensasjonsordning?

",Audun Lysbakken,Sosialistisk Venstreparti,2021-12-08,2021-12-08
2788,2021-2022," Landet står midt i en strømkrise  og en koronakrise. Vi står med en totalt handlingslammet regjering  – i en krise som får store konsekvenser for både husholdninger og  næringsliv. Toppen på kransekaka var da vi så at olje- og energiministeren  reiste til USA for å snakke om havvind midt oppe i den situasjonen  vi står i. Det var så umusikalsk at det var vanskelig å forstå at  det går an. 

Jeg er glad for at olje- og energiministeren er kommet tilbake, men dette er en situasjon man har hatt hele høsten på å løse. Man la fram et tillegg til statsbudsjettet med noen få øre i avgiftsreduksjoner, som ikke løser krisen. Man satt i forhandlinger i ukevis med Sosialistisk Venstreparti og kom ut med null og niks for å løse krisen. 

Fremskrittspartiet har prøvd i hele høst å få denne salen med på å vedta tiltak. Vi har foreslått å fjerne moms og elavgift for inneværende år og neste år, men vi ble nedstemt. Vi har foreslått å utbetale 4 000 kr til alle husholdninger, nettopp for å slippe byråkratiet som gjør at det tar tid å betale ut penger, men vi ble nedstemt. Poenget vårt var å få pengene ut før jul. Vi har foreslått å hastebehandle forslag om å ta kontroll med utenlandskablene, men har blitt nedstemt. Nå har vi enda et forslag til løsning: Konsesjonene til Statnett for de nye utenlandskablene til Tyskland og Storbritannia har en § 12: 

Vil regjeringen komme seg ut av handlingslammelsen og ta kontroll med eksporten av strøm, som vi har muligheten til å gjøre, og sikre at norske strømkunder ikke skal betale prisen for en feilslått og totalt uansvarlig klimapolitikk i Europa?

",Sylvi Listhaug,Fremskrittspartiet,2021-12-08,2021-12-08
2789,2021-2022," Mange familier rundt om i Norge  går nå inn i julen med en utrygghet de aldri har kjent på tidligere.  Strømprisene er fortsatt rekordhøye, og for mange folk i helt vanlige  hus og hjem kan dette bety en ekstraregning på flere tusen kroner  i måneden denne vinteren. For andre, de som er ekstra sårbare og avhengig  av bostøtte eller sosialhjelp, sier det seg selv at denne situasjonen  er uutholdelig. Derfor fremmet Høyre allerede i oktober et forslag  om å øke bostøtten og sosialhjelp for å hjelpe denne gruppen. Stortinget  stilte seg bak dette, og regjeringen har fulgt opp. Det er bra. Men  siden da har situasjonen forverret seg. Vinteren ser ut til å bli  enda tøffere for enda flere. 

Regjeringen har sagt at de jobber med nye tiltak, likevel presenterer de i dag ingenting nytt. Unntatt for de 100 000 som kvalifiserer for bostøtte, og et lån til studenter på 3 000 kr, mangler det fortsatt løsninger for alle andre som nå sliter med strømregningene, f.eks. de aller fleste barnefamilier, pensjonister og enslige med vanlige inntekter, som ikke tåler denne sjokkregningen. Derfor foreslo Høyre en løsning forrige uke som vil treffe de fleste, men likevel være målrettet mot dem som trenger det mest. 

Regjeringen har nå brukt en og en halv måned på å jobbe med løsninger. Løsningen er fortsatt mer bostøtte, men for alle andre er det fortsatt i det blå, så mitt spørsmål er: Hva slags trygghet kan statsministeren her i dag gi disse familiene nå før jul?

",Tina Bru,Høyre,2021-12-08,2021-12-08
2790,2021-2022,"Frå desember 2023 blir det innført nye utsleppskrav for norske lakseslakteri som følge av at EU fastsette nye utsleppsgrenser (BAT-AEL), som altså skal iverksettast seinast 4. desember 2023. Krava er svært strenge, og det vil krevje svært store investeringar i reinseteknologi å oppfylle krava, i den grad dette i heile tatt er råd. Både næringa og statsforvaltaren er i tvil om korleis situasjonen skal handterast, og dette gjer det usikkert å investere m.m.
Kan statsråden gjere greie for korleis regjeringa vil handtere saka?",Olve Grotle,Høyre,2021-12-02,2022-01-12
2791,2021-2022,"Europa opplever en selvpåført energikrise på grunn av for hurtig utfasing av viktig grunnproduksjon som kjernekraft, med skyhøye energipriser og kraftmangel som resultat. Norge importerer Europas problem, og vi opplever priser i Norge som er helt uholdbare. Frankrike innførte pristak på strøm oktober og ut april. I Spania tas penger fra strømselskapene og gis tilbake til befolkningen. Flere andre land har innført tiltak. Alle FrPs foreslåtte tiltak for lavere priser er stemt ned. 
Hva vil regjeringen egentlig gjøre for raskt å hjelpe folket?",Marius Arion Nilsen,Fremskrittspartiet,2021-12-02,2022-01-12
2792,2021-2022,"Da Oslo universitetssykehus startet prosessen med mulig utbygging på Gaustad, ble utbyggingsmulighetene kartlagt. Nå planlegges det å bygge 240 000 kvm på et område som er beregnet til å kunne romme fra 14 000 til maksimal litt over 100 000 kvm. Det skal bygges på alle kanter av dagens anlegg, alt mens sykehuset skal være i full drift og effektiviseres år for år. 
Hvordan kan statsråden mene at dette er et godt prosjekt som ivaretar forventet befolkningsvekst og muligheten for ytterligere utvidelser?",Guri Melby,Venstre,2021-12-02,2021-12-08
2793,2021-2022,"I budsjettenigheten mellom regjeringen og Sosialistisk Venstreparti ble det enighet om følgende verbalforslag: ""Stortinget ber regjeringen innen mars 2022 nedsette et offentlig utvalg som skal utrede hvordan kommersiell drift kan utfases i ulike skattefinansierte velferdstjenester. [...]""
Kan statsråden redegjøre for hvilke velferdstjenester dette vil gjelde innenfor helsesektoren?",Sandra Bruflot,Høyre,2021-12-02,2021-12-08
2794,2021-2022,"Verden trenger norsk olje og gass, selv i et 1,5-graders perspektiv, uttalte IEA-sjefen Fatih Birol 30. november. I regjeringens budsjettenighet med Sosialistisk Venstreparti blir det slått fast at det ikke blir noen 26. konsesjonsrunde på norsk sokkel i 2022. Arbeiderpartiets nestleder, Hadia Tajik, uttalte til pressen 11. september ""Jeg og Arbeiderpartiet mener det oljesektoren nå trenger, er stabilitet og forutsigbarhet."" 
Mener statsråden at når man nå dropper 26. konsesjonsrunde på norsk sokkel i 2022, så gir det olje- og gassnæringen forutsigbarhet?",Ove Trellevik,Høyre,2021-12-02,2021-12-08
2795,2021-2022,"I Helse Sør-Øst har de etablert en praksis hvor de enkelte sykehusene ikke selv trenger å spare opp 30 prosent egenkapital for å igangsette nye prosjekt. I stedet kan de låne oppsparte midler fra andre sykehus. Ordningen er brukt både ved Ahus, i Østfold og nå i Vestre Viken. Også i de gigantiske prosjektene til Oslo universitetssykehus planlegges det å bruke oppsparte midler fra andre sykehus. 
Mener statsråden at dette er en bærekraftig og stabil finansieringsordning som bidrar til å igangsette nødvendige investeringer?",André N. Skjelstad,Venstre,2021-12-02,2021-12-08
2796,2021-2022,"Ledergruppen ved klinikk for psykisk helse og avhengighet ved Oslo universitetssykehus advarer mot samlokalisering på Aker, da planene for anlegget er uegnet for pasientgruppen de har ansvaret for. Dette har de gitt klar beskjed om til ledelsen ved Oslo universitetssykehus, og de ber om at planene stanses. Regjeringen har sagt at de vil satse på psykiatri, rusomsorg og forebygging. 
Hvordan kan statsråden mene at denne satsingen gjenspeiles i planene som nå foreligger, om å flytte psykisk helsevern fra Gaustad til nye Aker?",Ingvild Wetrhus Thorsvik,Venstre,2021-12-02,2021-12-08
2797,2021-2022,"Regjeringen har som sentralt punkt i sin plattform, og understreket det under fremleggelsen av Hurdalsplattformen, at ""tiden for overkjøring av lokalsamfunn er over"". Bystyret i Oslo har med stort flertall sagt nei til nytt gigantsykehus på Gaustad. 
Om bystyret opprettholder sin motstand mot nytt gigantsykehus på Gaustad, vil regjeringen følge Oslo bystyrets vedtak?",Ola Elvestuen,Venstre,2021-12-02,2021-12-08
2798,2021-2022,"Grunnloven § 104 forplikter storting, regjering og domstoler til å vektlegge barnets beste og barnets mening før de treffer sine avgjørelser. At barns rettssikkerhet ivaretas bedre i større fagmiljøer, har solid forankring i NOU 2017: 8, der det ble vurdert om man skulle opprette særdomstoler for barnesakene.
På hvilken måte vil statsråden sikre at barnets beste er et grunnleggende hensyn i de beslutninger regjeringen skal gjøre i denne saken, og vil statsråden sikre at Grunnloven § 104 følges i den videre prosessen?",Ingunn Foss,Høyre,2021-12-02,2021-12-08
2799,2021-2022,"I Prop. 1 S fra Solberg-regjeringen beskrives det globale knutepunktet for helseinnovasjon i Oslo som skal drives av UNICEF, og at det er avsatt midler til dette på kap. 160 Helse. UNICEF valgte Norge som globalt knutepunkt for helseinnovasjon etter å ha vurdert seks ulike lands helseinnovasjonsarbeid og tilhørende økosystemer for forskning og innovasjon innen helse, fordi Norge ble ansett for å være det mest relevante stedet å lokalisere knutepunktet. 
Hvorfor har regjeringen uten forvarsel plutselig skrinlagt dette arbeidet?",Ine Eriksen Søreide,Høyre,2021-12-02,2021-12-08
2800,2021-2022,"Regjeringen Solberg økte kjernestøtten til Verdens matvareprogram, WFP, kraftig i 2021. I neste års budsjett gjennomfører Støre-regjeringen to kraftige kutt i bevilgningen til WFP, i tillegg til generelle kutt i det humanitære budsjettet. I regjeringens tilleggsproposisjon ble det foreslått et kutt på 200 mill. kroner til WFP, og i budsjettforliket med Sosialistisk Venstreparti ble det kuttet ytterligere 120 mill. kroner i bevilgningen. 
Hvilken informasjon om verdens sultsituasjon er det regjeringen besitter, som hverken FN eller vi andre har del i?",Ingjerd Schie Schou,Høyre,2021-12-02,2021-12-08
2801,2021-2022,"Den nye regjeringa og Sosialistisk Venstreparti bevilger sårt tiltrengte ekstra frie midler til kommunene. Likevel er det ikke nok. I en sak hos NRK Nordland 23. november kan vi lese at bygdene i Hadsel Innland står i fare for å miste flere viktige tjenestetilbud som barnehage og skole samt å måtte kutte i brannberedskapen. Dermed kan det ta lang tid før brannvesenet kommer fram: 30–40 minutter, anslår kommunedirektøren. 
Hva tenker statsråden om at det på tross av at Senterpartiet er i regjering, fortsatt er et skrikende behov for bedre og mer robust kommuneøkonomi?",Tobias Drevland Lund,Rødt,2021-12-02,2021-12-08
2802,2021-2022,"Etter samtale med den amerikanske forsvarsministeren i Washington uttrykte Norges forsvarsminister et behov for bedre samordning av alliert øvelsesaktivitet i nord og “et ønske om å koordinere dette bedre for å få til avspenning mot Russland”, ifølge NTB. VG gjengir 29. november at regjeringen ønsker begrenset aktivitet i nord fra allierte fartøy og fly. 
Legger regjeringen opp til nye varslingsrutiner og endrede seilingsmønstre for allierte flåtestyrker i nordområdene?",Hårek Elvenes,Høyre,2021-12-02,2021-12-08
2803,2021-2022,"Stormen forrige uke medførte ødeleggelser av store skogområder. Det er så massive ødeleggelser i f.eks. Hedalen i Sør-Aurdal at dersom nye omfattende skader forårsaket av ras, flom og tette avløp skal unngås må storsamfunnet bidra. Dagens forsikringsordning er ikke god nok med tanke på naturskade. 
Vil statsråden sørge for hjelp til de hardest rammede områdene for å redde trevirket og forebygge andre skader, og vil statsråden ta initiativ til en gjennomgang av forsikringsordningen for skogeiere sett i lys av forrige ukes hendelser?",Kari-Anne Jønnes,Høyre,2021-12-02,2021-12-08
2804,2021-2022,"Etter nokre få måneder med Senterpartiet i regjering ser me allereie resultatet av politikken. Bedriftseigar Ola Braanaas flytter frå distriktskommunen Gulen fordi skattetrykket blir så stort og han ikkje vil tappa pengar ut av distriktsbedrifta for å betala skatt til Finansdepartmentet. FrP har alltid sagt at distriktspolitikk er å sørga for lokaleigde arbeidsplassar i privat sektor. 
Vil statsråden gjera det betre å eiga arbeidsplassar i distrikta?",Helge André Njåstad,Fremskrittspartiet,2021-12-02,2021-12-08
2805,2021-2022,"EU-kommisjonen foreslår å innskrenke retten til å søke asyl i Polen, Latvia og Litauen som følge av den spente situasjonen på grensen mot Hviterussland, som også truer med å destabilisere Europa. Begrensninger i retten til å søke asyl i nevnte land kan bidra til at migrantstrømmen finner veien til nye grenseoverganger. 
Mener statsråden forslaget fra EU-kommisjonen har betydning for norsk innvandringspolitikk, og er hun bekymret for at det kan bidra til migrasjon fra Russland til Norge?",Mari Holm Lønseth,Høyre,2021-12-02,2021-12-08
2806,2021-2022,"Etter at fusjonen ble iverksatt i 2016, jobbet Nord universitets ledelse systematisk for å rive ned det som Høgskolen i Nesna hadde bygd opp. 
Hvordan vil statsråden sikre den nødvendige tilliten og entusiasmen som forutsettes for at reetableringen av en utdanningsinstitusjon på Nesna skal bli vellykket?",Freddy André Øvstegård,Sosialistisk Venstreparti,2021-12-02,2021-12-08
2807,2021-2022,"Smitteverntiltaka forutsetter økt grad av testing. 1. desember var det halvannen times kø på en teststasjon i Oslo. Det meldes om lang reisevei til testsentre utenfor storbyene. Det er utfordringer med lav bemanning på testsentrene, og distribusjonssteder for gratis hurtigtester går tomme. På apoteket koster det 550 kroner for en pakke med hurtigtester. Dette gjør testing til en stor utgiftspost for folk. 
Hva gjøres for å sette kommunene i stand til å sikre tilgang på gratis tester, herunder både hurtigtester til hjemmebruk og PCR-tester?",Seher Aydar,Rødt,2021-12-02,2021-12-08
2808,2021-2022,"Stortingsrepresentant frå Arbeidarpartiet Per Vidar Kjølmoen har hevda både i media og på Møre og Romsdal Arbeidarparti si nettside og i tallause lesarinnlegg at ferjeprisane no vert kutta med 50 prosent.
Kan statsråden dokumentere det som stortingsrepresentanten frå Arbeidarpartiet hevdar, og kva blir dei reelle prosentvise kutta i ferjeprisane i januar 2022 med regjeringa sitt framlegg samanlikna med prisane per 31. desember 2021?",Frank Edvard Sve,Fremskrittspartiet,2021-12-01,2021-12-08
2809,2021-2022," Det er tøffe tider for  vanlige folk akkurat nå. Strømprisene er historisk høye, rentene  øker, og nå sørger Arbeiderparti–Senterparti-regjeringen for høyere  skatter for lavtlønte over hele landet. Da er det ekstra interessant  å lese sluttprotokollen fra tilleggsforhandlingene med jordbruket,  hvor det står:

Hvis vi skal oversette det til norsk, betyr det økte matvarepriser for vanlige folk.

Etter åtte år med Høyre i regjering kan vi lese på Senterpartiets nettsider at Norge er i nærheten av å ha verdens billigste mat regnet i forhold til inntekt.

Betyr det at regjeringen legger opp til økte matpriser for vanlige folk i årene som kommer?

",Lene Westgaard-Halle,Høyre,2021-12-01,2021-12-01
2810,2021-2022," Dette spørsmålet er til  landbruksministeren. 

Fram til 1996 var det et meierimonopol i Norge, hvor giganten Tine var i en særstilling. Tidligere landbruksminister Gunhild Øyangen fra Arbeiderpartiet tok grep og prøvde å endre på dette, og åpnet for at meierimarkedet skulle få konkurranse, slik at giganten Tine kunne få konkurrenter. Dette har vært viktig både for norske melkebønder, for norsk meierisektor og ikke minst for forbrukeren. 

Tine har fått konkurrenter som Synnøve Finden, Q-Meieriene og Rørosmeieriet. Men selv om det har gått hele 25 år siden norske myndigheter åpnet for konkurranse innen meierisektoren, har det skjedd veldig lite, og giganten Tine er fortsatt i en helt unik særstilling. 

Jeg vil anta at landbruksministeren fra Senterpartiet også er opptatt av bedre rammevilkår for meierisektoren, økt produksjon, økt videreforedling og økt konkurranse, basert på norsk melk i Norge, for det er viktig at det skal være norsk melk i Norge, produsert i Norge. Dessverre har utviklingen gått i motsatt retning. Tine flagget f.eks. ut produksjonen av jarlsbergost, noe som førte til at vi fikk en såkalt overproduksjon av melk i Norge, og melkeproduksjonen ble til og med kuttet med omtrent 100 millioner liter, selv om aktører som Synnøve Finden ønsket mer melk. Q-Meieriene og Rørosmeieriene har mistet fraktstøtten, og Synnøve Finden har vel aldri hatt noen fraktstøtte. Som Q-Meieriene nylig uttalte, er dette rett og slett krise, og Q-Meieriene varsler at de faktisk kan forsvinne. Så alvorlig er det. 

Hva vil ministeren gjøre for å sørge for bedre rammevilkår, økt videreforedling av norsk melk i Norge og økt konkurranse i meierisektoren – til beste for norsk landbruk og også, selvfølgelig, til beste for forbrukeren, for deg og meg og for vanlige folk, for å bruke regjeringens terminologi? 

",Tor André Johnsen,Fremskrittspartiet,2021-12-01,2021-12-01
2811,2021-2022," Kultur, idrett og frivillighet  utgjør Norges største folkebevegelse. Det bidrar til god folkehelse,  deltakelse og inkludering, og det skaper lokalt engasjement og fellesskap.  For Høyre er kulturlivet, frivilligheten og idretten selvstendige  byggesteiner i de mange lokalsamfunnene våre, og vår jobb er bl.a.  å sikre et mangfold av finansieringskilder. Regjeringen skriver  selv at det er et mål å sikre god finansiering av og stor frihet  for frivilligheten, men den praktiske politikken så langt viser  en annen virkelighet. For å innfri løftet om full lønnskompensasjon  – hvor den nye regjeringen har lagt på 150 mill. kr på toppen av  Solberg-regjeringens allerede 1 750 mill. kr – kutter regjeringen  dramatisk andre steder. Regjeringen avvikler fritidskortet for å  spare 400 mill. kr og legger ned gaveforsterkningsordningen, som  innbrakte over 800 mill. private kroner til kultur og frivillighet  i 2020. 

Men de gir seg ikke der. De reduserer også grensen for skattefradrag på gaver til frivilligheten fra 50 000 til 25 000 kr. Dette vil resultere i en dramatisk reduksjon i private donasjoner til frivillighetens mange aktiviteter. For oss i Høyre er det åpenbart at den nye regjeringen nå lurer frivilligheten trill rundt. Å måtte betale rundt 1 500 mill. kr i tapte inntekter for å finansiere 150 mill. kr til full momskompensasjon er en dårlig byttehandel. 

I valgkampen diskuterte jeg gaveforsterkningsordningen med statsråden flere ganger, og hun sa hver gang at det var mer fornuftig og treffsikkert eventuelt å øke grensene for skattefritak på gaver. Da er spørsmålet: Har kulturministeren møtt veggen i eget parti? Er det et arbeidsuhell? Jeg spør fordi Senterpartiet, som Arbeiderpartiet sitter sammen med i regjering, har programfestet å trappe opp beløpsgrensen og også å åpne opp for å inkludere lokale lag og foreninger i ordningen.

",Tage Pettersen,Høyre,2021-12-01,2021-12-01
2812,2021-2022," I den ordinære spørretimen forrige  uke sa statsråd Trettebergstuen på spørsmål fra meg om Norges holdning  til diplomatisk boikott av OL i Beijing at hun og regjeringen ikke  tror på diplomatisk boikott som virkemiddel. Den samme dagen landet  NRK-journalistene Halvor Ekeland og Lokman Ghorbani på norsk jord  etter nesten to døgn på glattcelle i Qatar. Det er bekreftet fra  myndighetene i landet at de to ble arrestert på grunn av sitt journalistiske  arbeid. Kulturminister Trettebergstuen var veldig tydelig på at  hun var skuffet over FIFAs reaksjon på arrestasjonen, og noen dager  senere var det et større oppslag i Klassekampen med statsråden der  hun sa at det var uaktuelt for norske representanter å reise til  fotball-VM i Qatar. Hun pekte bl.a. på arrestasjonen av NRK-journalistene  som begrunnelse for at norske styresmakter ikke ville være representert  under mesterskapet, noe som jo kunne leses som at boikott likevel  er et mulig virkemiddel ved denne typen idrettsarrangementer. 

Jeg må si at jeg ble glad da jeg leste statsrådens uttalelser til Klassekampen, men på bakgrunn av statsråd Trettebergstuens svar i spørretimen forrige uke, og også på bakgrunn av de fakta at norske myndigheter heller ikke var representert i fotball-VM i Brasil i 2014 eller i Russland i 2018, står jeg igjen med følgende spørsmål: Er det det at Norge ikke kvalifiserte seg til VM, som er grunnen til at statsråden ikke skal reise dit, eller er det Qatars brutale behandling av gjestearbeidere, manglende pressefrihet og andre menneskerettighetsbrudd som gjør at statsråden mener at det er uaktuelt for norske representanter å reise til Qatar?

",Guri Melby,Venstre,2021-12-01,2021-12-01
2813,2021-2022," Spørsmålet mitt går òg til  forsvarsministeren, og det gjeld flyplassen på Evenes. Evenes er  frå før ei sivil lufthamn og skal no òg bli base for F-35 kampfly  og dei nye maritime overvakingsflya, P-8. Dette krev store investeringar  og bygging av ny infrastruktur på Evenes. Så er det meldt om ikkje ubetydelege  problem, no sist med støy knytt til F-35, men særleg når det gjeld  dei maritime overvakingsflya. Det er snakk om utfordringar når det  gjeld tilførsel av drivstoff, det er system for våpenlagring og  armering av P-8-flya, det er hangarutfordringar, der det er snakk  om å ha mellombels hangar i tre vintrar framover, og òg dei kjende  problema som er knytte til turbulens, som kan bli særleg utfordrande  når tunge, fullasta P-8-fly skal ta av derifrå. 

Dei første P-8-flya blir, så vidt eg er kjend med, levert allereie i februar. Så spørsmålet mitt er: Korleis synest statsråden det går med framdrifta på Evenes, og meiner statsråden at Evenes vil kunna bli ein fullgod base for dei maritime overvakingsflya våre?

",Ingrid Fiskaa,Sosialistisk Venstreparti,2021-12-01,2021-12-01
2814,2021-2022," Statsråden kan  bli stående – det ser jeg han gjør. 

Jeg har et spørsmål, en oppfordring og en utfordring. Mange nordmenn tror at vi i hovedstaden har et luftvern som kan beskytte oss mot trusler fra luften. Det har vi ikke. Helt siden NIKE-batteriene ble nedlagt i 1991, har Oslos befolkning, våre samfunnsinstitusjoner og Det kongelige slott vært uten luftvern. Muren mellom øst og vest var revet, og i Norge hadde snakk om militære trusler gått av moten. 

Paradoksalt nok var det omtrent på samme tid som NIKE-batteriene ble nedlagt, at norsk forsvarsindustri utviklet et av de ledende luftvernmiljøene i NATO, og det norskutviklede luftfartssystemet NASAMS er i dag levert til flere enn ti allierte og nærstående land. Salget av NASAMS har bidratt med eksportinntekter på nær 30 mrd. kr. Over 100 norske små og mellomstore bedrifter har vært eller er involvert i utviklingen av produksjonen av NASAMS. 

Men paradoksene er flere. For samtidig som verken det norske forsvaret eller politikere har utvist noen vilje til eller interesse for å tilføre hovedstaden luftvern, har USA, med 9/11 i minne, siden 2005 hatt luftvern rundt sin hovedstad, Washington, D.C. Og i USA er det paradoksalt nok det norske luftvernet NASAMS som beskytter Kongressen, Det hvite hus og Pentagon. Vi har med andre ord den smått absurde situasjonen at norsk teknologi beskytter hovedstaden til vår viktigste allierte samtidig som vi selv ikke har noe luftvern som beskytter vår egen hovedstad.

Spenningen i verden øker, det er langt mindre forutsigbarhet, og behovet for luftvern er større enn noen gang. Det utvikles ny teknologi som muliggjør helt nye luftbårne kapasiteter, som hypersoniske missiler og presisjonsstyrte våpen med lang rekkevidde. Så mitt spørsmål til forsvarsministeren er: Mener forsvarsministeren at vi har tilstrekkelig med luftvern over hovedstaden?

",Christian Tybring-Gjedde,Fremskrittspartiet,2021-12-01,2021-12-01
2815,2021-2022," Den pågående situasjonen som  Polen opplever på grensen til Hviterussland, er svært alvorlig.  Polen utsettes for et direkte press i form av migranter som sendes  fra Aleksandr Lukasjenkos regime. Dette er for å ramme Polen og  på sikt så splid og destabilisere Europa.

Polen er Norges allierte gjennom NATO. Under en telefonsamtale med sin polske kollega uttrykte den amerikanske utenriksministeren, Antony Blinken, sin fulle støtte til Polen. Denne støtteerklæringen har siden blitt fulgt opp av lignende uttalelser fra den amerikanske forsvarsministeren, Lloyd Austin. EU-kommisjonens president, Ursula von der Leyen, har beskrevet situasjonen som et hybridangrep fra Hviterusslands side.

Det er ikke like enkelt å spore den samme støtten fra den norske regjeringens side. Til Forsvarets forum den 17. november kritiserer Norges forsvarsminister Polen og sier om håndteringen av situasjonen at det ikke er akseptabelt. Stiller regjeringen seg bak statsrådens uttalelse, og har regjeringen lagt seg på en annen linje overfor en alliert enn både USA og EU?

",Hårek Elvenes,Høyre,2021-12-01,2021-12-01
2816,2021-2022,"I Aftenbladet 6. november kunne vi lese at det i løpet av november skal komme en kostnadsutredning om utvidet kapasitet i legeutdanningen i Norge. Ved behandlingen av styringsmeldingen våren 2021 foreslo Arbeiderpartiet, Senterpartiet og Sosialistisk Venstreparti følgende: ""Stortinget ber regjeringen legge frem den interdepartementale utredningen om medisinutdanning for Stortinget."" 
Er utredningen nå ferdig, og når vil statsråden legge den frem for Stortinget?",Roy Steffensen,Fremskrittspartiet,2021-11-30,2021-12-08
2817,2021-2022,"Arbeid til flere er vår viktigste jobb. På Høyres vakt innførte vi derfor aktivitetsplikt for unge sosialhjelpsmottakere. Det er viktig for å gi folk den oppfølgingen og verdigheten de fortjener. Å hjelpe flere til å holde seg i aktivitet bidrar til å gi flere en sjanse til å komme tilbake i jobb. I Hurdalsplattformen kan vi lese at regjeringen vil innføre en aktivitetsreform for nye mottakere av arbeidsavklaringspenger og uføretrygd samt gi en jobbgaranti. 
Kan statsråden utdype hvordan dette rent konkret skal gjøres?",Aleksander Stokkebø,Høyre,2021-11-29,2021-12-08
2818,2021-2022,"Fylkesrådet i Viken har nå satt i gang en utredning om Vikens fremtid. 
Mener statsråden at det er tilstrekkelig å utrede ett eneste alternativ til dagens organisering, og vil regjeringen dekke alle kostnader i forbindelse med dette arbeidet?",Tore Grobæk Vamraak,Høyre,2021-11-25,2021-12-08
2819,2021-2022,"I spørretimen 17. november fikk vi vite at overføring av noen av statsforvalterens oppgaver til fylkeskommunen er blant de viktigste grepene regjeringen vil å ta for å desentralisere makt. Basert på tidligere Senterparti-statsråders ambisjoner om utflytting av oppgaver og arbeidsplasser fremstår det noe passivt, spesielt med tanke på hva representanter for partiet tidligere har uttalt om statlige etater og direktorater.
Kan statsråden derfor være mer konkret på hvilke oppgaver regjeringen vil flytte ut og ikke minst overføre fra statsforvalteren?",André N. Skjelstad,Venstre,2021-11-25,2021-12-08
2820,2021-2022,"I en pressemelding fra Næringsdepartementet står det at regjeringen styrker tilskuddsordningen for sysselsetting av sjøfolk ved å øke det maksimale nivået til 220 000 kroner per sysselsatt. I 2019, for nesten tre år siden, var imidlertid det maksimale nivået i tilskuddsordningen på 216 000 kroner.
Er det ikke å ta litt hardt i å hevde at regjeringen har ""styrket"" tilskuddsordningen, populært kalt nettolønnsordningen, når den i realiteten knapt nok er inflasjonsjustert?",Bengt Rune Strifeldt,Fremskrittspartiet,2021-11-25,2021-12-01
2821,2021-2022,"Er det slik at regjeringen Støre ikke ønsker å legge til rette for livssynsnøytrale rom da de kutter i den ordningen som Solberg-regjeringen opprettet i 2021, kunne man ikke heller styrke og utvide denne eller tenker regjeringen og statsråden å ta et nytt initiativ for utbyggingen av livssynsnøytrale seremonirom i fremtiden?",Guri Melby,Venstre,2021-11-25,2021-12-01
2822,2021-2022,"Kystverket vil sprenge ut deler av undervannsmuren ved Oscarsborg festning for å etablere en ny farled for store skip vest for Håøya ved Drøbak.
Vil statsråden ut fra de negative konsekvensene tiltaket vil gi både for livet i fjorden, verneområder, friluftsliv, krigsminner og kulturminnevern vurdere å stoppe planarbeidet?",Ola Elvestuen,Venstre,2021-11-25,2021-12-01
2823,2021-2022,"Rørosmeieriet er ein liten, økologisk og populær aktør i butikkhylla. Nå har dei òg slått an i Minnesota blant norskætta amerikanarar og Røros Butter finst på over 65 salsstader. Det er kostbart å vere ein liten produsent og når kostnadane blir for høge hjelper det ikkje å vere populær. Etter at Landbruksdirektoratet nyleg endra vilkåra for distribusjonsstønad til meieriaktørane, vil det vesle meieriet få dramatisk auka kostnadar med 8 mill. kroner. Det er nær halve driftsresultatet deira. Ei løysing kan vere å innføre eit botnfrådrag. Det kan sikre mangfald, lokale arbeidsplassar og framtidstru for lokale gründarar, landbruk- og reiselivsnæring. Venstre har eit hjarte for små aktørar i næringslivet og eit mangfald i matproduksjonen. 
Vil statsråden leggje inn ei grunnplanke i støtte- og avgiftsordningane i meierinæringa slik at små, lokale aktørar kan sikrast levelege vilkår?",Gunhild Berge Stang,Venstre,2021-11-25,2021-12-01
2824,2021-2022,"I etterkant av Høyres lansering av nye tiltak mot gjengkriminalitet i uke 47 uttalte statsråden følgende til NRK: ""at de nå er opptatt av dette, synes jeg bare er positivt, fordi det betyr jo at vi kan få flertall om viktige tiltak for å styrke innsatsen mot gjengkriminalitet.""
Betyr denne responsen på vårt utspill at regjeringen vil støtte Høyres nye foreslåtte tiltak mot gjengkriminalitet?",Sveinung Stensland,Høyre,2021-11-25,2021-12-01
2825,2021-2022,"I NRK-programmet Debatten 23. september uttalte Arbeiderpartiets representant at det var positivt med høye strømpriser, for da går forbruket, og presumptivt utslippene, ned. Olje- og energidepartementet har tidligere bekreftet at fullelektrifisering av sokkelen vil øke strømregningen med opp mot 1 200 kroner årlig for en gjennomsnittlig norsk husholdning.
Mener statsråden det er positivt med de høye strømprisene vi ser for tiden i hele landet og særlig i de sørlige kraftregioner, og er dette en ønskelig utvikling med tanke på å få ned forbruk og klimautslipp?",Marius Arion Nilsen,Fremskrittspartiet,2021-11-25,2021-12-01
2826,2021-2022,"I svar på et skriftlig spørsmål gjentar statsråden mange av tiltakene Solberg-regjeringen igangsatte for å forberede Norge på en migrasjonsbølge. Statsråden skriver: ""Selv om tiltakene UDI har iverksatt de siste årene sikrer en god grunnberedskap for den innledende ankomstfasen, kan det likevel bli krevende for UDI dersom asylankomstene øker ut over den kapasiteten de har tatt høyde for.""
Hva vil regjeringen gjøre, ut over det statsråden har svart skriftlig, for å sikre beredskapen, i lys av situasjonen langs Europas yttergrense?",Mari Holm Lønseth,Høyre,2021-11-25,2021-12-01
2827,2021-2022,"Regjeringens Hurdalsplattform stadfester at pensjonssystemet må være bærekraftig og stimulere til arbeidsdeltakelse. Nå varsler regjeringen å trekke tilbake Solberg-regjeringens forslag om å heve aldersgrensen i staten fra 70 til 72 år. Dagens 70-åringer er ikke de samme som for 40 år siden: Vi er friskere, og vi lever lenger. Flere statsansatte ønsker å jobbe lenger enn hva loven åpner for i dag. 
På hvilken bakgrunn mener statsråden at det stimulerer til arbeidsdeltakelse når regjeringen ikke vil heve aldersgrensen for å stå i jobb?",Anna Molberg,Høyre,2021-11-25,2021-12-01
2828,2021-2022,"Hvordan vil statsråden ivareta ungdomsstraff og ungdomsoppfølgning som et reelt straffalternativ med rimelig saksbehandlingstid, når regjeringen foreslår å redusere støtten til dette i tilleggsnummeret til statsbudsjettet?",Ingvild Wetrhus Thorsvik,Venstre,2021-11-25,2021-12-01
2829,2021-2022,"Det viktigste arbeidet for å skape flere fosterhjem er rekruttering og oppfølging av hjemmene. Da regjeringspartiene i barnevernsloven og i Hurdalsplattformen sa nei til å benytte private, og i mange sammenhenger også ideelle, mister man mye kompetanse og kapasitet. Dette pekte flere høringsinstanser på da barnevernsloven ble behandlet før sommeren. 
Hvordan kan statsråden si at hun jobber for å bedre rekrutteringen samtidig som regjeringen prioriterer vekk mange av de som er flinkest til å rekruttere og følge opp fosterfamiliene?",Tage Pettersen,Høyre,2021-11-25,2021-12-01
2830,2021-2022,"Stortinget bad i 2018 om at det blir innført nullutslepp i verdsarvfjordane frå 2026. I vedtak 691 (2020–2021) bad Stortinget regjeringa foreslå tiltak som sikra desse fjordane som anløpshamn for cruisebåtar også etter 2026, blant anna ved at staten sikrar etablering av landstrøm i Flåm som planlagt innan 2022.
Kan statsråden orientere om kor tid regjeringa kjem med framlegg til tiltak som etterspurt, her medrekna sikring av etablering av landstraum?",Olve Grotle,Høyre,2021-11-25,2021-12-01
2831,2021-2022,Vil regjeringen følge opp lovnaden i Hurdalsplattformen og gjenreise Nesna som fullverdig høyere utdanningsinstitusjon?,Hege Bae Nyholt,Rødt,2021-11-25,2021-12-01
2832,2021-2022,"Straumprisane er no rekordhøge i dei folkerike områda på Aust,- Vest- og Sørlandet, og ""vanlege folk"" og hushaldningar opplever 3–4–5 gongar høgare straumrekningar enn normalt.
Kva har statsråden tenkt å gjere med at ""vanlige folk"" får så høge straumrekningar at dette også raskt kan gå ut over moglegheita deira til å kunne få ei normal julefeiring med normal julehandel fram mot julehøgtida som er så viktig for oss alle?",Frank Edvard Sve,Fremskrittspartiet,2021-11-25,2021-12-01
2833,2021-2022,"Statsråden sa i muntlig spørretime 24. november at midler til fornybar energi og klimatilpasning ble ""neglisjert gjennom den forrige regjering"" og at den ""gjorde betydelige kutt i innsatsen til fornybar energi, som medførte et betydelig behov for reforhandling av allerede inngåtte avtaler og reduksjon i støtten til flere partnere"". Sannheten er derimot at regjeringen Solberg intensiverte derimot innsatsen for både fornybar energi og klimatilpasning betraktelig.
Hvordan kan disse satsingene omtales som ""neglisjering""?",Ingjerd Schie Schou,Høyre,2021-11-25,2021-12-01
2834,2021-2022,"I innstillingen til langtidsplanen for forsvarssektoren, jf. Prop. 14 S (2020–2021), kritiserer Senterpartiet regjeringen Solberg for fremdriften i anskaffelsen av nye stridsvogner og påpeker at det haster å starte investeringen. Daværende medlem av utenriks- og forsvarskomiteen fra Senterpartiet uttalte til Forsvarets forum allerede 15. mai 2018 at situasjonen var så ""ille"" at hun ""nesten ikke finner ord"".
Vil regjeringen forsere anskaffelse av nye stridsvogner i forhold til den tidsplanen som gjeldende langtidsplan legger opp til, det vil si innfasing av nye stridsvogner fra 2025?",Hårek Elvenes,Høyre,2021-11-25,2021-12-01
2835,2021-2022,"NRK har nok en gang avslørt en grusom sak i Grue. Mannen som bodde i omsorgsbolig, hadde vært uten strøm, kjøleskapet var fullt av mark og i sengen var det muggen avføring. Jeg kunne fortsette å beskrive de kummerlige forholdene, men jeg skal la være. Jeg tror alle forstår hva slags forhold som var i leiligheten. Det verste er at det senest i august i år kom frem enda en sak i Grue kommune om grov svikt i pleie- og omsorgstjenesten. Det er utilgivelig.
Hvilke grep vil statsråden gjøre for å sørge for at dette aldri skjer igjen?",Bård Hoksrud,Fremskrittspartiet,2021-11-25,2021-12-01
2836,2021-2022," Mitt spørsmål går  til fiskeri- og havministeren, som har det koordinerende ansvaret  for arbeidet med regjeringens satsing på grønn skipsfart.

Den maritime næringen er helt avhengig av forutsigbare og stabile rammevilkår for å kunne ta riktige investeringsbeslutninger for å få til en rask og grønn omstilling, som de nå er veldig sterke pådrivere for.

Det er behov for store utslippskutt i skipsfarten. Særlig haster det å få på plass klimavennlige alternativer for de største skipene, som seiler lengst, og som slipper ut aller mest. Skipsfarten er internasjonal og forholder seg til ulike regioner og land. Nå har ikke bare den norske, men også den internasjonale maritime næringen kommet med et forslag om en global avgift på fossilt drivstoff, som skal etableres gjennom IMO. Denne uken er det møter i IMO. Der diskuteres forslaget om en global CO2-avgift, der midlene skal benyttes til å finansiere grønn teknologiutvikling.

Spørsmålet mitt til fiskeri- og havministeren er: Hvilken posisjon inntar den norske regjeringen på det møtet denne uken?

",Linda Hofstad Helleland,Høyre,2021-11-24,2021-11-24
2837,2021-2022," Mitt spørsmål går  til fiskeri- og havministeren.

Man har flere krav for å delta i kongekrabbefisket i det kvoteregulerte fisket i Øst-Finnmark. Blant dem er at eier av fartøyet må være bosatt i Finnmark og ha vært bosatt der de siste 24 månedene og dessuten være ført i fiskermanntallet i Finnmark de siste tolv månedene. For å oppnå full fartøykvote må fartøyet ha levert fangster fra annet fiskeri med førstehåndsverdi på 200 000 kr, som må anses som et omsetningskrav. Man opplevde en del negative effekter da omsetningskravet ble økt fra 100 000 kr til 200 000 kr. Fiskere i små kystsamfunn inne i fjorder med lite fangstgrunnlag fikk utfordringer med å klare omsetningskravet, og presset i åpen gruppe økte betydelig. 

I forbindelse med behandling av representantforslag om å utvide områdeadgangen i det kvoteregulerte kongekrabbefisket ble det ved behandling av Innst. 330 S for 2019–2020 vedtatt følgende:

Det kan virke som Fiskeridirektoratet har misforstått denne bestillingen fra Stortinget, for de har i flere runder foreslått å øke omsetningskravet fra 200 000 kr til 300 000 kr – også i år. Det har heldigvis blitt stoppet av tidligere statsråder, og omsetningskravet har blitt videreført på 200 000 kr. Det har derimot skapt stor usikkerhet for fiskere som ikke får vite om de får oppfylt omsetningskravet til fiske av kongekrabbe før i midten av desember. 

Kan statsråden berolige fiskere i Finnmark med at omsetningskravet heller ikke i år blir økt, slik direktoratet har foreslått, sånn at de slipper å kappfiske de siste ukene av året?

",Bengt Rune Strifeldt,Fremskrittspartiet,2021-11-24,2021-11-24
2838,2021-2022," Finansministeren sto nettopp på  talerstolen her og sa at de som tjener 500 000 kr, får lavere skatt.  Det er for så vidt riktig, men det er bare halve sannheten i dette  budsjettforslaget. I et svar fra Finansdepartementet kommer det  frem at både de som tjener under 400 000 kr, vil få økt skatt, og  de som tjener over 600 000 kr, vil få økt skatt, sammenlignet med budsjettet  som Solberg-regjeringen la frem.

Jeg har tidligere kritisert regjeringen for å smøre tynt utover. I vår regjeringstid prioriterte vi lettelser og støtte til dem som trenger det mest, f.eks. gjennom redusert foreldrebetaling i barnehagen for lavinntektsfamilier, og nå, i det siste budsjettet vårt, et målrettet skattefradrag for unge med lav og middels inntekt. Støre-regjeringen derimot reduserer maksprisen i barnehagen for alle, i stedet for å ha målrettede tiltak for dem det hjelper mest. Regjeringen fjerner jobbfradraget til unge med lav inntekt, men gir redusert elavgift til absolutt alle. Det er ikke målrettet. Det er også i strid med plattformen til regjeringen, hvor det står at regjeringen vil redusere inntektsskatten for dem med inntekter under 750 000 kr. Det har jeg nettopp referert at ikke er riktig.

Mitt spørsmål til finansministeren er derfor: Hvordan forsvarer statsråden at han øker skattebyrden for lavinntektsgrupper, for dem med inntekt under 400 000 kr, sammenlignet med det Solberg-regjeringen la opp til?

",Tina Bru,Høyre,2021-11-24,2021-11-24
2839,2021-2022," Mitt spørsmål går  til finansminister Slagsvold Vedum. 

I motsetning til representanten Listhaug, som var her tidligere, har Rødt og regjeringen et felles mål om mindre forskjeller mellom folk. Da finansministeren skulle legge fram tilleggsproposisjonen til statsbudsjettet, sa han til NTB at det blir en helt annen retning, vi skal gjøre grep som får ned både sosiale forskjeller og geografiske forskjeller. Da ble jeg veldig håpefull – bare for å bli skuffet da budsjettet faktisk kom og justeringene var altfor beskjedne for å snu forskjellsutviklingen. 

I fjor kom det en oppsiktsvekkende rapport som viste at de én prosent rikeste i Norge i realiteten betaler mindre skatt per krone de tjener enn alle oss andre. Årsaken til det er at denne eliten ikke bare mottar lønn, aksjeutbytte og har store formuer, de eier også selskap som går med enorme overskudd. Derfor er også et av tiltakene som bl.a. SSB-forsker Rolf Aaberge peker på, å øke skatten på selskapenes overskudd. Han mener at høyreregjeringens kutt i selskapsskatten fra 28 til 22 pst. har hatt mer å si for ulikheten enn kuttene i formuesskatten, og at å reversere disse skattekuttene må til for å få ned forskjellene. 

Jeg har allerede fra denne talerstolen kritisert regjeringen for å frede skatteforliket, og det står jeg ved, men skatteforliket er jo allerede brutt – i feil retning. I strid med avtalen som man hadde gjort, kom Siv Jensen med et ekstra kutt i selskapsskatten, fra forlikets 23 til 22 pst. Ett prosentpoeng kan høres lite ut, men utgjør altså 4,4 mrd. kr, som kunne gått til en bedre hverdag i by og bygd. 

Så mitt spørsmål er: Hvorfor freder regjeringen en selskapsskatt som ligger lavere enn det forliket som man inngikk med høyresiden, la opp til?

",Marie Sneve Martinussen,Rødt,2021-11-24,2021-11-24
2840,2021-2022," Vi er i ein situasjon  med eit budsjett i uroleg sjø, og i den situasjonen vil eg be den  nye fiskeri- og havministeren om å segle inn i méda.

Vi har vore gjennom ein valkamp der fiskeri absolutt har vore høgt på dagsordenen, der den samla opposisjonen har vore kritisk til fiskeripolitikken til den gamle regjeringa. I fjor kom det ein rapport frå Riksrevisjonen som slo ned som ei bombe i norsk fiskeripolitikk. Rapporten slo fast at den rådande fiskeripolitikken har vore øydeleggjande for kystsamfunn, har brote med sentrale prinsipp i fiskeripolitikken, har ført til konsentrasjon av fiskerettar og har sørgt for at store aktørar er blitt enda større – han har rett og slett stengt vegen til å kome seg ut i fiskeria for ungdom. Det er altså på rad og rekkje ei negativ utvikling for kystnasjonen Noreg, som er bygd på fiskeri. Mange kystsamfunn står no, effektivt, utanfor det lukka fisket.

Regjeringa har – og velkomen til statsråden – danna ei plattform der riksrevisjonsrapporten ikkje er nemnd med eit ord, samtidig som representantar frå Arbeidarpartiet, bl.a. statsråden da han var kandidat, har brukt mykje av tida si i fiskeripolitiske samanhengar til å referere til riksrevisjonsrapporten og til at dette må ein gjere noko med. Så eg ønskjer at statsråden rett og slett trekkjer opp kva som blir hovudlinjene, for det er vanskeleg å sjå ut frå plattforma at dette er ein ny kurs i eit uroleg hav.

",Torgeir Knag Fylkesnes,Sosialistisk Venstreparti,2021-11-24,2021-11-24
2841,2021-2022," Mitt spørsmål går til finansministeren.

Senterpartiet og Arbeiderpartiet serverer dessverre løftebrudd på løftebrudd. Det legges opp til at syke, uføre, arbeidsledige og permitterte skal få økte utgifter og store kutt. 600 mill. kr sendes i ekstraregning til syke mennesker i form av egenandeler. Regjeringen unner ikke uføre å tjene noen ekstra kroner. Fribeløpet skal fjernes, slik at bl.a. personer som mottar motivasjonslønn på dagsenter, skal skatte enda mer av de få kronene de får utbetalt – som Thomas i Larvik, som mottar 16 kr i timen, og som nå må skatte enda mer. Det er så smålig at ord blir fattige.

Arbeiderpartiet og Senterpartiet vedtok, sammen med bl.a. Fremskrittspartiet, tidligere i år at feriepenger til personer som ble permittert og arbeidsledige under koronaen, skulle prioriteres. LO bruker begrep som hjerterått og at folk er i harnisk over at deres egen regjering ikke prioriterer dem. Familier og personer som er hardt rammet av pandemien økonomisk, fikk altså – i utgangspunktet, i hvert fall – ikke en krone. Nå registrerer vi at statsministeren sitter på telefonen og ringer debattanter før Debatten-sendingen i går, så vi får se hva som skjer.

Det som i hvert fall er klart, er at det på bistandsområdet leveres over 40 mrd. kr. På klimaområdet sitter pengene løst. Fagforeningsfradraget blir prioritert, og der skal vel LO ha betalt for de 42 millioner kronene som de spyttet inn i valgkampen for rød-grønn valgseier.

Fremskrittspartiet mener det er feil å kutte til uføre, arbeidsledige og permitterte og vil sikre at disse faktisk får det de har krav på. Hva vil statsråden si til alle permitterte, syke og uføre som nå får det vanskeligere? Hvorfor er det viktigere å prioritere bistand, symbolske klimatiltak og fagforeningsfradrag enn å stille opp for syke, uføre og personer som har vært permittert, og som er hardt rammet av pandemien i Norge?

",Sylvi Listhaug,Fremskrittspartiet,2021-11-24,2021-11-24
2842,2021-2022," Utdanning har vært en av de  viktigste prioriteringene i utviklingspolitikken til den forrige  regjeringen. Det har det vært med god grunn, for vi vet at utdanning  bidrar til mer varig vekst i utviklingsland. Det bidrar til likestilling.  Det bidrar til frigjøring. Færre gifter seg tidlig – færre barn  og bedre helse. Ja, det bidrar til veldig mye, ikke minst for kvinner.

Derfor fremmet også den forrige regjeringen for Stortinget en opptrapping til Det globale partnerskapet for utdanning i vår, og et enstemmig storting sluttet seg til at vi skulle bidra med en fordobling av pengene til Det globale partnerskapet for utdanning – penger som går til klasserom, som går til undervisningsmateriell, og som ikke minst går til å utdanne flere lærere. Grunnen til at vi fremmet et forslag for Stortinget, er at det skal stå seg over regjeringsskifter, at det gis en fullmakt fra Stortinget til å inngå en forpliktelse overfor en FN-organisasjon eller andre organisasjoner, for Norge har alltid hatt en tradisjon for å levere på sine forpliktelser. Det er annerledes enn om man bare lover det dobbelte i bistand til f.eks. klimaforebygging eller utdanning generelt. Dette er en forpliktelse som Norge alltid tradisjonelt har stått ved når man har lovet det. Derfor er det en forskjell på dette. 

Vi har alltid overholdt donorløftene våre, og derfor er mitt spørsmål til utviklingsministeren: Hvorfor setter man på spill Norges rykte som en troverdig samarbeidspartner ved å trekke seg fra det løftet nå, bare gjennom et kutt i budsjettet og en annonsering i statsbudsjettet om at man ikke vil bidra til den økningen som Norge har lovet internasjonalt?

",Erna Solberg,Høyre,2021-11-24,2021-11-24
2843,2021-2022,"Når kan vi forvente at regjeringen vil reversere usosiale kutt i barnetillegget for uføre og brillestøtte til barn, slik Arbeiderpartiet og Senterpartiet forplikta seg til å gjøre i løpet av kort tid i valgkampen?",Mímir Kristjánsson,Rødt,2021-11-24,2021-12-01
2844,2021-2022,"I eit intervju med Finansavisen 18. november les eg at statsråden varslar at regjeringa vurderer å auke statleg eigarskap i einskilde selskap, men òg selje seg ned i andre. 
Kva for selskap er aktuelle for nedsalg, og kva for selskap er aktuelle for statleg oppkjøp?",Alfred Jens Bjørlo,Venstre,2021-11-18,2021-12-08
2845,2021-2022,"I går skrev utenriksministeren i en pressemelding i forbindelse med giverlandsmøtet for Palestina at Den palestinske selvstyremyndigheten står overfor betydelige budsjettmessige utfordringer, blant annet store budsjettunderskudd. Samtidig publiserte Palestinian Media Watch en artikkel der det fremgår at Den palestinske selvstyremyndigheten har brukt enorme summer på å kjøpe over hundre ambassader og residenser over hele verden. 
Er dette en god prioritering av Den palestinske selvstyremyndigheten?",Christian Tybring-Gjedde,Fremskrittspartiet,2021-11-18,2021-11-24
2846,2021-2022,"I den senere tid har det vært en del oppslag i media hvor det problematiseres at stadig flere fiskere også blir fiskekjøpere. Dette er en utvikling som har skjedd de siste årene, og det er ingen hindringer for en fisker som ønsker å kjøpe et fiskebruk og derved også bli kjøper av egen fangst. For en kjøper som ønsker å erverve et fartøy er det ikke like enkelt, noen ser eierskap av fartøy som en mulighet for råstofftilgang.
Hva tenker statsråden rundt situasjon, og ser statsråden noen muligheter for endringer av regelverket?",Dagfinn Henrik Olsen,Fremskrittspartiet,2021-11-18,2021-11-24
2847,2021-2022,"Koronapandemien har styrket utfordringene knyttet til psykisk helse blant studentene, noe både koronakommisjonens rapport og Studentenes helse- og trivselsundersøkelse 2021 bekrefter. Blant annet kan vi lese at over halvparten av studentene oppgir at de er ensomme, og andelen som sier de sliter med alvorlige psykiske plager, har økt til 45 pst. 
Hva er statsrådens oppfatning av situasjonen, og hva er statsrådens plan for å styrke det psykiske helsetilbudet til studentene på kort og lang sikt?",Kari-Anne Jønnes,Høyre,2021-11-18,2021-11-24
2848,2021-2022,"Regjeringen har gått inn for en oppløsning av Troms og Finnmark fylkeskommune, både i Hurdalsplattformen og også i brev til fylkestinget i Troms og Finnmark fylkeskommune.
Kan statsråden gi en beskrivelse av den konkrete planen regjeringen har for oppløsningen av Troms og Finnmark fylkeskommune, særlig på punkter som gjelder tidsperspektiv, utredning av konsekvenser og kostnadene for oppløsning, men også den økonomiske situasjonen som  Troms og Finnmark vil være i etter oppløsning?",Erlend Svardal Bøe,Høyre,2021-11-18,2021-11-24
2849,2021-2022,"En million plastflasker forbrukes globalt, hvert minutt, hele året, med årlige klimautslipp relatert til plastflaskeproduksjon estimert til å være i underkant av én milliard tonn CO2. En rapport fra stiftelsen Verdens økonomiske forum anslo i 2016 at plast i 2050 vil veie mer enn fisken i havet.
Kan statsråden redegjøre for hvorfor man velger å avstå fra å regne eksisterende skog med i klimaregnskapet, og dernest begrunne hvorfor man ikke heller benytter klimamidler og ressurser til tiltak mot global plastforsøpling?",Marius Arion Nilsen,Fremskrittspartiet,2021-11-18,2021-11-24
2850,2021-2022,"""- Det er uanstendig av staten å opptre slik"", seier ordføraren i Stjørdal, Ivar Vigdenes, Senterpartiet, til NRK. Bakgrunnen er at både den avgåtte og sittande regjeringa ynskjer å endre spelereglane for prøveprosjekt mellom stat og kommunene med kort varsel.
Har ordførar Vigdenes eit poeng at dette kan bety at tilliten frå Kommune-Noreg når det gjeld å delta i prosjekt blir mindre?",Helge André Njåstad,Fremskrittspartiet,2021-11-18,2021-11-24
2851,2021-2022,"Den såkalla ""Gamvik-modellen"" har vist seg å vere ein populær, enkel og effektiv måte å rekruttere unge inn i fiskerinæringa på. I regjeringa Solberg sitt framlegg til statsbudsjett var det derfor sett av eit tilskot på 2 mill. kroner til ei nasjonal søknadsordning basert på ""Gamvik-modellen"". Regjeringa Støre har derimot vraka dette i sitt framlegg til budsjett.
Kan statsråden forklare nærmare kvifor regjeringa ikkje ser verdien i at Gamvik-ordninga blir gjort tilgjengeleg for fleire ungdommar?",Olve Grotle,Høyre,2021-11-18,2021-11-24
2852,2021-2022,"Regjeringen har de siste ukene brukt krefter på å annonsere og promotere reversering av kommunereformen, istedenfor å presentere forslag som bidrar til vekst og utvikling i kommunene og hvordan man kan fortsette å levere gode tjenester til innbyggerne. 
Vil statsråden legge til rette for at kommunereformen kan fortsette, og støtte de kommunene som er inne i kommunesammenslåingsprosesser med gjennomføringen av disse?",Mudassar Kapur,Høyre,2021-11-18,2021-11-24
2853,2021-2022,"I brev fra statsråden 12. november gir han 10 kommuner og 4 fylkeskommuner anledning til å fremme søknad om grenseendring etter inndelingsloven. I brevet står det: ""I henhold til regjeringserklæringen vil regjeringen sende en sak til Stortinget med forslag om å innvilge den innsendte søknaden fra fylkestinget i Troms og Finnmark."" Men en slik søknad foreligger ikke, kun et vedtak om ""å forberede en sak om søknad"". Saken skal behandles i desember. 
Mener statsråden at det er god forvaltningsskikk å behandle en søknad som ikke foreligger?",André N. Skjelstad,Venstre,2021-11-18,2021-11-24
2854,2021-2022,"Senterpartiet har vært tydelige på at de ønsker mindre konkurranse i deler av dagligvaremarkedet, og nå ligger det an til at melken blir dyrere for vanlige folk. Arbeidsplasser i distriktene står i fare for å bli sentralisert som en konsekvens av at Rørosmeieriet og Q-meieriene plutselig ikke lenger skal få distribusjonstilskudd. Iverksettelsen kom med svært kort varsel og får store konsekvenser.
Siden klagen på vedtaket nå ligger på statsrådens bord, vil statsråden stanse iverksettelsen av vedtaket til klagesaken er behandlet?",Lene Westgaard-Halle,Høyre,2021-11-18,2021-11-24
2855,2021-2022,"Studentenes helse- og trivselsundersøkelse viser en tydelig forverring i studenters psykiske helse i kjølvannet av pandemien. Likevel velger regjeringen å kutte i velferdsmidlene til studentene. 
Hvordan skal regjeringen oppfylle løftene fra Hurdalsplattformen om å styrke det psykiske helsetilbudet for studenter?",Sveinung Rotevatn,Venstre,2021-11-18,2021-11-24
2856,2021-2022,"Fremskrittspartiet har i mange år presset på for å få slipet og løst utfordringene med Svinesundsterskelene. Svenske myndigheter har vært lunkne tidligere, noe som gjør det ekstra viktig at Norge fortsetter å presse på. Solberg-regjeringen svarte meg på et spørsmål i januar i år at regjeringen ville komme tilbake til Stortinget i lys av Kystverkets gjennomgang. 
Når vil dagens regjering komme til Stortinget med dette, og hva er regjeringens plan for å få slipet Svinesundstersklene?",Erlend Wiborg,Fremskrittspartiet,2021-11-18,2021-11-24
2857,2021-2022,"Fremskrittspartiet fikk flertall i Stortinget i vår for å endre regelverket slik at entreprenører slipper å innbetale moms til staten, før omtvistet krav er avklart. Stortinget ba regjeringen komme tilbake med nødvendig budsjettmessig oppfølging snarest og senest i forbindelse med statsbudsjettet for 2022. Dette er en enkel sak for regjeringen å kvittere ut, men verken Solberg- eller Støre-regjeringen har ønsket å etterkomme bestillingen fra Stortinget.
Når kan entreprenørene forvente at statsråden følger opp bestillingen fra Stortinget?",Bengt Rune Strifeldt,Fremskrittspartiet,2021-11-18,2021-11-24
2858,2021-2022,"Vil statsråden sørge for at norske banker får en likere praksis som sikrer at personer uten avklart identitet får tilgang på grunnleggende banktjenester, herunder digitale banktjenester? ",Ingvild Wetrhus Thorsvik,Venstre,2021-11-18,2021-11-24
2859,2021-2022,"Representanten Frank Sve, Fremskrittspartiet, har i ulike medier hevdet følgende: No er det Arbeiderpartiet og Senterpartiet som styrer, og det dei no faktisk presterer er eit minimalt kutt i ferjeprisane på om lag 5 pst. reelt.
Er denne påstanden feil, og hvordan blir den nominelle prisutviklinga på ferger med Arbeiderpartiet og Senterpartiet i regjering sammenlignet med Høyreregjeringa sitt forslag til statsbudsjett og da Fremskrittspartiet hadde samferdselsministeren?",Per Vidar Kjølmoen,Arbeiderpartiet,2021-11-18,2021-11-24
2860,2021-2022," Mitt spørsmål går  til klima- og miljøminister Espen Barth Eide.

Metan er en 28 ganger sterkere klimagass enn CO2, og å kutte metanutslipp vil kunne bremse klimaendringene ganske raskt på kort sikt. Derfor er det gledelig at regjeringen forpliktet Norge i Glasgow til et globalt initiativ med 90 andre land, der man skal redusere metanutslippene med 30 pst. innen 2030. Norge har allerede redusert våre utslipp av metan med 25 pst. fra 1990 til 2019, særlig ved kutt i avfallssektoren og i olje- og gassektoren. Det er bra, men dette nye initiativet handler om 30 pst. kutt fra 2020-nivå. 

Det er klart at flere grep må tas, også i Norge. I dag er det jordbruket som er den største kilden til utslipp av metan i Norge. Jordbruket har veldig høye ambisjoner på vegne av f.eks. utvikling av avl og fôr, som er viktig for å redusere metanutslipp. Samtidig vet vi at det i klimaavtalen med jordbruket ikke står noe konkret om kutt i metanutslipp. Siden 1990 har jordbruket kuttet 7 pst. sammenlignet med 25 pst. ellers.

Siden regjeringen har forpliktet Norge i dette initiativet, antar jeg at det er mer enn et PR-stunt, og at man skal følge opp med konkrete tiltak. Mitt spørsmål er om klima- og miljøministeren kan fortelle hvilke konkrete nye tiltak og initiativ, kanskje særlig innenfor landbrukssektoren, som regjeringen har tenkt å ta de neste årene for at vi kan ta vår del av det kuttet.

",Mathilde Tybring-Gjedde,Høyre,2021-11-17,2021-11-17
2861,2021-2022," Spørsmålet mitt går til helseministeren. 

For Fremskrittspartiet er det viktig at vi prioriterer de eldre ved å gi dem en trygg, verdig, god og varm eldreomsorg. I for mange kommuner nedprioriterer kommunepolitikerne eldreomsorgen. Fremskrittspartiet sier klart og tydelig nei til lottotilstander i eldreomsorgen og var derfor veldig glad for at vi fikk gjennomført forsøksprosjektet med statlig finansiert eldreomsorg. I kommunene Arendal, Askøy, Bjørnafjorden, Enebakk, Froland, Indre Østfold, Lillesand, Lyngdal, Lødingen, Selbu og Stjørdal har man altså fått styrket tilbudet til de eldre i kommunen kraftig, og også til andre pleietrengende.

Det siste Solberg-regjeringen gjorde, var å legge fram et statsbudsjett der de fjernet forsøksordningen. Det betyr at flere kommuner, som bl.a. er styrt av Arbeiderpartiet og Senterpartiet, taper inntekter på flere titalls millioner kroner. Ordførerne har slått alarm og har bedt regjeringen beholde ordningen. Dette har tydeligvis ikke helseministeren lyttet til, for det ligger ennå ikke inne penger til å videreføre dette bra prosjektet. Det betyr at disse kommunene må redusere tilbudet de gir i eldreomsorgen til innbyggerne sine.

Er det ikke flaut for statsråden at Arbeiderpartiet sørger for at staten blir en useriøs avtalepartner, og hva er årsaken til at regjeringen ikke vil lytte til egne ordførere?

",Bård Hoksrud,Fremskrittspartiet,2021-11-17,2021-11-17
2862,2021-2022," La meg først få lov til å  gratulere statsråden med Glasgow-erklæringen og takke ham for innsatsen  på vegne av Norge.

Erklæringen medførte jo viktige fremskritt, men det vil fortsatt være helt avgjørende at hvert enkelt land gjør sin del av jobben dersom vi skal lykkes med å nå klimamålene i 2030 og 2050. Arbeiderpartiet er inne på dette når partiet på sine nettsider skriver: 

Regjeringen har nå lagt frem sin første store sak for Stortinget gjennom tilleggsproposisjonen. I forkant av det sa statsråden:

Dette sa han til Aftenposten 24. oktober i år, men den 8. november innrømmet statsråden at tilleggsproposisjonen kutter 1,5–2 millioner tonn CO2 mindre frem mot 2030 enn det Solberg-regjeringens forslag til statsbudsjett for 2022 gjør. Hva er grunnen til at statsråden gikk tilbake på sitt løfte i Aftenposten den 24. oktober og la frem et vesentlig svakere klimabudsjett i tilleggsproposisjonen enn det Solberg-regjeringen gjorde? Og mener statsråden at tilleggsproposisjonen består klimatesten?

",Nikolai Astrup,Høyre,2021-11-17,2021-11-17
2863,2021-2022," Det er klokt av statsråden  å bli stående.

Det har nå vært klimatoppmøte i Glasgow, og et av de virkelig nye elementene der er at landene skal komme tilbake allerede til neste år med høyere ambisjoner, man skal ha forsterkede planer og flere tiltak. Og det gjelder alle land.

Vi har våre klimamål, og de er veldig tett knyttet opp til EUs klimamål. Men i regjeringsplattformen står det egentlig ingenting om hvordan regjeringen stiller seg til EU, som nå forsterker sine mål gjennom sin Fit for 55 med nye mål som vil få betydning også for Norge, bl.a. at vi vil få et mål på ikke-kvotepliktig sektor antakelig opp mot 50 pst. Jeg går ut fra at også EU nå vil gjennomgå sine mål på nytt for å se om de også skal forsterke på nytt fram mot neste COP, i Egypt til neste år. 

Så mitt spørsmål er: Vil statsråden garantere at Norge vil slutte seg til hele EUs pakke for Fit for 55, med deres forsterkning, og vil statsråden jobbe for at EU forsterker sine mål, og at vi også slutter oss til dem? 

",Ola Elvestuen,Venstre,2021-11-17,2021-11-17
2864,2021-2022," Mitt spørsmål går til klima-  og miljøministeren.

Under innspurten av det historisk viktige klimatoppmøtet i Glasgow la regjeringen fram sin tilleggsproposisjon til statsbudsjettet. Der klarte de det kunststykket å svekke en allerede for svak klimapolitikk. Selv klima- og miljøministeren måtte innrømme at utslippene blir høyere med Arbeiderpartiet og Senterpartiets forslag til budsjett enn høyreregjeringens forslag. Det hadde vært fristende å spørre statsråden hvordan i alle dager klarte dere det, men det skal jeg ikke gjøre. Jeg kjenner klima- og miljøministeren som en person som er ivrig etter å komme i gang med utslippskuttene. Derfor vil jeg gjerne få svar på hva han har tenkt å gjøre for å rette opp i denne fadesen i starten av regjeringsperioden. Hva vil klima- og miljøministeren gjøre for å sikre flere tiltak som raskt kutter utslippene og gjør at vi faktisk forsterker klimapolitikken, neste år og årene etter det? For ministeren må vel være enig i at det er et elendig svar på Glasgow-toppmøtet å starte med en svekkelse av en altfor dårlig klimapolitikk.

",Lars Haltbrekken,Sosialistisk Venstreparti,2021-11-17,2021-11-17
2865,2021-2022," Hendelsene i Kongsberg og  på Bislett har rystet landet. Politiet etterforsker, men alt tyder  på at det er svikt i psykiatrien. Alvorlig syke mennesker som kan  være en fare både for seg selv og andre, får ikke nødvendig hjelp.  Det koster uskyldige mennesker livet, og jeg tror at mange reagerer  på at Arbeiderparti–Senterparti-regjeringen nå foreslår smuler i  ekstrabevilgningen til helse og psykiatri, i den situasjonen vi  står i.

Man sender en ekstraregning på 600 mill. kr til landets syke i form av økning i egenandelene. Man straffer uføre med kutt i fribeløpet, mens man bruker hundrevis av millioner kroner på å øke fagforeningsfradraget. Pengene renner ut til klima og bistand.

Behovene i psykiatrien er enorme. Jeg besøkte ROS i Bergen, som jobber med spiseforstyrrelser, og de slår alarm om økningen blant barn og unge. Vi har gjennom veldig mange år sett en kraftig nedbygging av institusjonsplasser, og erfarne psykiatere slår alarm om at folk ikke får nødvendig hjelp. Det går ut over de syke, og det går ut over lokalsamfunn – ja, det går faktisk ut over sikkerheten til oss alle.

Stortinget vedtok i vår – med bl.a. Arbeiderpartiets og Senterpartiets stemmer, sammen med Fremskrittspartiet – at vi skal stanse nedbyggingen av institusjonsplasser. Man skal gjennomgå tilgjengelig kapasitet, og man skal se på behovet videre. Fremskrittspartiet er tydelig på at vi framover må øremerke penger til oppbygging av institusjonsplasser.

Er statsråden enig i at antall institusjonsplasser må økes, og at det er viktigere å styrke psykiatrien enn å øke fagforeningsfradraget?

",Sylvi Listhaug,Fremskrittspartiet,2021-11-17,2021-11-17
2866,2021-2022," Mange eldre er ensomme  i alderdommen. Noen føler seg utrygge hjemme fordi huset ikke er  tilrettelagt for en kropp som kanskje ikke er like sprek som før.  Dørkarmen er høy, trappen opp til andre etasje kan være for tung. Mange  savner muligheten til å kunne handle mat selv og å kunne treffe  andre rundt en kaffekopp når helsa svikter og huset man bor i, er  et stykke unna bygdesenteret. Det er nettopp det sosiale fellesskapet  som faller bort når avstanden blir for stor og terskelen for høy. Høyres  svar på disse utfordringene har vært å starte et prosjekt for å  bygge trygghetsboliger som er sentralt plassert i nærheten av butikken,  biblioteket, kafeen og legesenteret, slik at veien blir kort og  trygg, både til naboen for å slå av en prat og til butikken for  å handle melk og brød. 

Helt uten en plan for hvordan eldre skal kunne bo lenger hjemme, har Arbeiderpartiet og Senterpartiet nå strøket ut hele prosjektet med trygghetsboliger fra sitt justerte statsbudsjett. I sommer, før hun ble helseminister, uttalte Ingvild Kjerkol til NRK at ideen om trygghetsboliger var så god at hun mente de måtte bygges over hele landet, ikke bare i distriktskommunene. Da vil jeg gjerne spørre statsråd Ingvild Kjerkol: Hva er det som har endret seg for statsråden de siste par månedene?

",Tone Wilhelmsen Trøen,Høyre,2021-11-17,2021-11-17
2867,2021-2022,"Kommunistregimet i Beijing begår systematiske menneskerettighetsbrudd mot minoriteter og demokratiforkjempere i eget land. 
Vil statsråden ta initiativ til norsk diplomatisk boikott av vinter-OL i Beijing i 2022 for å sabotere regimets forsøk på å sportsvaske egne menneskerettighetsbrudd?",Guri Melby,Venstre,2021-11-17,2021-11-24
2868,2021-2022,"I Prop. 1 S Tillegg 1 (2021–2022) foreslår regjeringen en reduksjon på post 161.70 i statsbudsjettet på 1,85 mrd. kroner til Det globale partnerskapet for utdanning (GPE) for perioden 2021–2025. Denne bevilgningen var vedtatt av et enstemmig storting i år. 
Hva har de internasjonale reaksjonene vært på dette kuttet?",Ingjerd Schie Schou,Høyre,2021-11-17,2021-11-24
2869,2021-2022,"I siste nummer av Politiforum kan vi lese at 34 av 104 ordførere uten polititjenestested i dag ønsker å opprette et tjenestested i sin kommune.
Ettersom statsråden tidligere har sagt at kommunenes ønsker skal vektlegges ved etablering av nye polititjenestesteder, kan vi da legge til grunn at de 20 nye polititjenestestedene vil etableres blant de 34 kommunene som er omtalt på side 35 i Politiforum nr. 11 2021?",Sveinung Stensland,Høyre,2021-11-17,2021-11-24
2870,2021-2022,"Både psykisk helse og å få flere i jobb har blitt trukket frem som noe Arbeiderpartiet ville satse på dersom de kom i regjering.
Kan statsråden fra Arbeiderpartiet forklare hvordan kuttet deres på 15 mill. kroner til Fontenehus passer inn i denne satsingen?",Sandra Bruflot,Høyre,2021-11-17,2021-11-24
2871,2021-2022,"Statsråden ser ikkje at det er naudsynt med ei stortingsbehandling av E39 Stord – Os. Regjeringa føreset at Statens vegvesen jobbar vidare med statleg reguleringsplan basert på vedtatt kommunedelplan for midtre konsept. Likevel er det andre aspekt ved prosjektet som er interessante. Her tenkjer eg i første rekke på korleis Statens vegvesen skal arbeide innanfor forsøksordninga med «tidleg involvering», som dette, og E6 Fauske – Mørsvikbotn representerer. 
Korleis vil statsråden følge opp dette?",Liv Kari Eskeland,Høyre,2021-11-11,2021-11-24
2872,2021-2022,Hvilke konkrete fylkeskommunale tjenester til innbyggerne i Troms og Finnmark vil etter statsrådens mening bli bedre som følge av en oppsplitting av fylkeskommunen?,Tore Grobæk Vamraak,Høyre,2021-11-11,2021-11-24
2873,2021-2022,"I Klassekampen 2. november uttalte statsråden at det som står om næringspolitikk i Hurdalsplattformen er mer progressivt enn Solberg-regjeringens næringspolitikk, og at denne regjeringen skal føre en mer aktiv næringspolitikk. 
Hva mener statsråden er den mest vesentlige forskjellen på Solberg-regjeringens aktive næringspolitikk og Støre-regjeringens aktive næringspolitikk?",Linda Hofstad Helleland,Høyre,2021-11-11,2021-11-17
2874,2021-2022,"I Hurdalsplattformen står det at det er viktig å styrke arbeidstakernes rettigheter i et arbeidsliv i endring. Hele og faste stillinger skal være hovedregelen i det norske arbeidslivet. Det står videre at en ønsker å fjerne den generelle adgangen til midlertidige ansettelser, jf. arbeidsmiljøloven § 14-9 f).
Vil en slik fjerning også omfatte annonse-/abonnement-selgere?",Dagfinn Henrik Olsen,Fremskrittspartiet,2021-11-11,2021-11-17
2875,2021-2022,"I Oslo må en fagforening organisere minst 17,5 pst. av de ansatte på etatsnivå for å få rett til å forhandle om for eksempel arbeidstid, ansettelser og ferieavvikling. Nylig fremmet Høyre i Oslo bystyre et forslag om å likestille alle fagforeninger og gi dem samme rettigheter uavhengig av størrelse.
Mener statsråden det er riktig å gi fagorganiserte like rettigheter uavhengig av størrelsen på fagforeningen de er medlemmer av, eller er hun enig med Oslo Arbeiderparti i denne saken?",Anna Molberg,Høyre,2021-11-11,2021-11-17
2876,2021-2022,"Regjeringa har i Hurdalsplattformen og i utsegn tillyst ei kvotemelding 2.0. 
Kan statsråden seie noko om kor tid regjeringa planlegg å sette i gang arbeidet med meldinga og kor tid han ser for seg å legge meldinga fram for Stortinget?",Olve Grotle,Høyre,2021-11-11,2021-11-17
2877,2021-2022,"I mars uttalte parlamentarisk leder Marit Arnstad til VG på vegne av Senterpartiet at partiet ikke kunne sitte i en regjering med bensinpriser over 20 kroner literen. Nå har bensinprisen økt til over 20 kroner literen, og Senterpartiet foreslår å øke avgiftene på diesel og bensin ytterligere neste år. 
Hvorfor foreslår regjeringen å straffe bilistene enda hardere?",Sylvi Listhaug,Fremskrittspartiet,2021-11-11,2021-11-17
2878,2021-2022,"I Hurdalsplattformen står det ""at Avinor som hovedregel skal drive lufthavnene"". Før valget skrev statsråden et leserbrev hvor det står at ""Avinor bør kjøpe terminalbygget på Rygge sivile lufthavn"", at ""Rygge bør bli avlastningsflyplass for Gardermoen så snart som mulig"", og at samfunnet kan ""spare store utgifter ved at Avinor tar driftsansvar for Rygge og bruker Rygge som avlastningsflyplass"".
Hva er det som gjør at statsråden mener at Rygge er bedre egnet som kommersiell lufthavn i dag enn det har vist seg å være til nå?",Erlend Larsen,Høyre,2021-11-11,2021-11-17
2879,2021-2022,"Ved spørsmål om hvordan midler til politiet skal fordeles, har statsråden ved flere anledninger vist til at politireformen skal evalueres og arbeidet skal pågå i 2022.
Når vil regjeringens evaluering av politireformen være ferdig?",Sveinung Stensland,Høyre,2021-11-11,2021-11-17
2880,2021-2022,"I 2006 lovet daværende kommunalminister Åslaug Haga å flytte 6 000 arbeidsplasser fra staten til kommunene. Utfallet kjenner vi. Solberg-regjeringen flyttet imidlertid 1 650 årsverk til fylkeskommunene og sams vegadministrasjon i tillegg til utflytting og nyetablering av over 1 200 arbeidsplasser utenfor Oslo.
Hva er statsrådens ambisjoner for ytterligere nødvendig utflytting av oppgaver og arbeidsplasser til kommuner og fylker?",André N. Skjelstad,Venstre,2021-11-11,2021-11-17
2881,2021-2022,"Den viktigste årsaken til at staten kjøper konsulenttjenester er behovet for en spisskompetanse i en kortere periode. I Hurdalplattformen står det at regjeringen ønsker å kutte i konsulentbruken i staten ved å utvikle denne kompetansen selv. 
Kan statsråden svare på hvor mye dette vil koste og hvordan dette vil påvirke innovasjonen i offentlig sektor?",Mudassar Kapur,Høyre,2021-11-11,2021-11-17
2882,2021-2022,"Ifølge Hurdalsplattformen vil regjeringa “Forbetre bemanningsnorma slik at ho sikrar barna nok tilsette”. Nå øker sykefraværet i barnehagesektoren. Årsaken oppgis å være for mange arbeidsoppgaver på for få ansatte og et høyt press. Barnehagene har vært under stort press i hele pandemien. Nå øker smitten blant barn og unge. Til tross for lovnader nevnes ikke økt grunnbemanning i regjeringens forslag til statsbudsjett. 
Hvordan vil statsråden sikre barna nok ansatte i barnehagen i den situasjonen vi står i nå og på sikt?",Hege Bae Nyholt,Rødt,2021-11-11,2021-11-17
2883,2021-2022,"I tillegget til statsbudsjettet foreslås hele kap. 164 post 73 Sårbare grupper, avviklet, og midlene på 299,4 mill. kroner flyttet til kap. 170 post 70 Sivilt samfunn, og benyttes “i dialog med sivilsamfunnet”. Den videre fordelingen av midlene er altså ikke avklart. 
Hva var begrunnelsen for denne omdisponeringen?",Ingjerd Schie Schou,Høyre,2021-11-11,2021-11-17
2884,2021-2022,"Regjeringen Støre har kuttet bevilgningen til tilskuddsordningen for mindre byområder med 30 mill. kroner. Det vil si at det ikke er midler til denne ordningen i 2022. I stedet er det satt av 10 mill. kroner til en pilotordning for bygdevekstavtaler.
Betyr det at en nå nedprioriterer byområdene?",Trond Helleland,Høyre,2021-11-11,2021-11-17
2885,2021-2022,"Det synes som Enova den siste perioden støtter flest store signalprosjekter, mens tiltak for boligeiere og tiltak i mindre skala ikke støttes i særlig grad.
Kan statsråden avklare om det er slik å forstå at Enovas formål er endret, og at det nå er blitt slik at norske husholdninger via strømregningen er mer som en innkrevingsmodell fra private strømforbrukere, for hovedsakelig å støtte storskala industri og bedriftstiltak?",Marius Arion Nilsen,Fremskrittspartiet,2021-11-11,2021-11-17
2886,2021-2022,"I sitt første innlegg som helseminister på Stortinget sa statsråden at ""Ulikhet er i seg selv en kilde til økte helseforskjeller. Vi skal være en regjering for vanlige folk, en regjering som utjevner forskjeller"". Men økningen av egenandelstaket skaper tvert imot større helseforskjeller og rammer sosialt skeivt. Mennesker som har dårlig råd kan i verste fall utsette eller la være å oppsøke legehjelp.
Hvis regjeringen ønsker å utjevne helseforskjeller, hvorfor velger regjeringen å beholde økning av egenandelstaket med 465 kroner?",Seher Aydar,Rødt,2021-11-11,2021-11-17
2887,2021-2022,"Det er nå ønske fra en liten gruppe innbyggere i gamle Forsand om å grensejustere hele den gamle kommunen. 4. januar 2021 svarte statsråd Astrup en av innbyggerne i Forsand at det er klokt å la nye Sandnes få virke og gi den tid det trengs for å utvikle den nye kommunen.
Ser statsråden på dette som en grensejustering når Stortinget ved to anledninger har gitt Sandnes og Forsand ja til den frivillige sammenslåingen, og støtter statsråden dette eller oppdelingsideen?",Helge André Njåstad,Fremskrittspartiet,2021-11-11,2021-11-17
2888,2021-2022," Mitt spørsmål går  til barne- og familieminister Kjersti Toppe.

Familiepolitikk er viktig. Familien er vårt første og viktigste fellesskap. Her møter vi trygghet, kjærlighet og omsorg. Her utvikler vi oss og får en tilhørighet. Mye av grunnlaget for hvordan vi blir senere i livet, legges i de første årene. Det sies at en god barndom varer livet ut. Dessverre kan vi også se at en vond barndom kan gå i arv. 

Familiepolitikk er viktig fordi vi mener at familien er så viktig. Derfor prioriterer Kristelig Folkeparti familiene alltid, men for Senterpartiet synes det til tider å være bare ord, for i regjering har de nærmest abdisert og gitt Arbeiderpartiet vetorett i familiepolitikken. Det synes Kristelig Folkeparti er trist – ikke for Kristelig Folkeparti sin del, men for alle familiene som nå ikke lenger har noen som kjemper for dem i regjeringen. Det burde ikke overraske noen. Hver gang de sitter i regjering, kuttes det dramatisk i kontantstøtten, og de har til og med gått med på å innføre ventestøtte – eller småbarnsstøtte, som jeg vet statsråden så fint kalte det. Med all respekt å melde hjelper det ingen småbarnsfamilier hva vi kaller ordningen, så lenge tilbudet raseres. Arbeidslinjen trumfer alltid familiepolitikken.

Mitt spørsmål er: Hva konkret vil statsråden gjøre som barne- og familieminister for å styrke familiens posisjon, sånn at familiepolitikken ikke først og fremst handler om arbeidslinjen, men om å gi familiene fleksibilitet og valgfrihet til å leve det livet de selv ønsker å leve?

",Olaug Vervik Bollestad,Kristelig Folkeparti,2021-11-10,2021-11-10
2889,2021-2022," Jeg beklager det. Det er  til barne- og familieministeren.

",Silje Hjemdal,Fremskrittspartiet,2021-11-10,2021-11-10
2890,2021-2022," I Hurdalsplattformen  står det at regjeringa vil «styrke den utenriks- og sikkerhetspolitiske  dialogen i nord og etablere felles møteplasser for å diskutere sikkerhetspolitiske  utfordringer». Dette er en veldig vag formulering, som har både  uklart innhold og uklar rekkevidde. Avhengig av hva regjeringa legger  i dette, kan formuleringen enten være uproblematisk, eller den kan  representere et betydelig linjeskift i norsk sikkerhetspolitikk.

I tråd med de lange linjene i norsk utenriks- og sikkerhetspolitikk foregår den sikkerhetspolitiske dialogen for Norges del sammen med våre allierte i NATO og med våre nordiske naboer utenfor NATO. Det er helt bevisst ikke lagt opp til sikkerhetspolitisk diskusjon i Arktisk råd, som er en linje sju av de åtte medlemmene av rådet til nå har stått sammen om, og der Russland altså har ønsket seg en annen linje.

Hvilke land og aktører skal inkluderes i denne sikkerhetspolitiske møteplassen og dialogen, og hva skal diskuteres?

",Ine Eriksen Søreide,Høyre,2021-11-10,2021-11-10
2891,2021-2022," I Franz Kafkas novelle  «Forvandlingen» skjer det noe merkelig med Gregor Samsa. Han våkner  opp en dag, klarer ikke å snu seg, han ligger på sin panseraktige  rygg og spreller hjelpeløst med beina sine. Han er blitt forvandlet.

Etter 13. september har det skjedd noe lignende med Arbeiderpartiet. Partiet synes å være forvandlet. Før valget lovte partiet – og Senterpartiet, som de samarbeider med – å gjeninnføre feriepenger til de arbeidsløse fordi de forsto, klokelig, at det å ta feriepenger fra mennesker som mistet jobben under korona, som kommer tilbake til arbeid og blir nektet ferie, er usosialt og dypt urettferdig.

Denne salen har jo allerede vedtatt, slik representanten fra Fremskrittspartiet også var inne på, at de arbeidsløse skulle ha feriepenger neste år. Men dette har Solberg-regjeringen forsøkt å omgå ved å kutte i feriepenger til arbeidsløse, og Støre-regjeringen gjentar denne omgåelsen. Det er altså tydeligvis ikke mulig for regjeringen å innføre noe det er overveldende flertall for i denne salen, nemlig at de arbeidsløse skal ha feriepenger neste år, slik de fortjener.

Og hvorfor ikke? Jo, problemet – som sagt – er at Arbeiderpartiet er blitt forvandlet. De ligger dessverre som Gregor Samsa på sin panseraktige rygg og spreller hjelpeløst med beina, og hevder at det nå ikke er mulighet eller tid til å skaffe penger til de arbeidsløse. Dette ser ut som et løftebrudd, og det høres ut som et løftebrudd, og det er fordi det er et løftebrudd.

Derfor vil jeg utfordre statsråden, og jeg ber om at statsråden er helt konkret: Hva er det som har hindret Arbeiderpartiet i å gjennomføre det de lovte før valgkampen, nemlig at de arbeidsløse skulle få feriepenger i 2022?

",Mímir Kristjánsson,Rødt,2021-11-10,2021-11-10
2892,2021-2022," Jeg registrerer i media at  arbeidsministeren skal til Tyskland for å studere regulering av  bemanningsbransjen. I den forbindelse vil jeg starte med å ønske  riktig god tur, og jeg ser fram til et godt samarbeid for å avvikle  bemanningsbransjen i sin nåværende form.

En viktig del av det å rydde opp i arbeidslivet er å gjøre noe med de skjeve maktforholdene. Hele og faste stillinger er en forutsetning for et organisert arbeidsliv og dermed mer makt til arbeidsfolk, men det er også avgjørende at vi lager et arbeidsliv som folk klarer å stå i med helsa i behold. I dag forlater altfor mange arbeidslivet som ufør og ikke som alderspensjonist. Mange – kvinnfolk særlig – jobber deltid og avspises med små stillinger. Samtidig vet vi at problematikken er sammensatt; det er mange grunner til deltidsarbeid. 

Kampen for fast, hel stilling, regulert arbeidstid, men også fritid er en sentral del av vår bevegelses kamp, og sekstimersdagen ble løftet opp kort tid etter at kampen om åttetimersdagen var vunnet. Det er også noe sosialdemokrater har løftet fram i Finland. Det er gjennomført i kommuner i Sverige, og det er en diskusjon i Danmark om bedre fordeling av arbeidstid. Her kan vi gå tilbake til en NOU fra 1987 for å se hvordan seks timers arbeidsdag ble løftet fram som et fullt ut realiserbart veivalg. Jeg lurer på om arbeidsministeren ser at nettopp redusert arbeidstid kan være en av de løsningene som trengs for å få en mer rettferdig fordeling av både helse, arbeid, fritid og inntekt.

",Kirsti Bergstø,Sosialistisk Venstreparti,2021-11-10,2021-11-10
2893,2021-2022," I de siste årene har  det ikke vært spart på lovnader til vanlige folk fra Arbeiderpartiet  og statsråden selv. Det har vært brukt sterke ord, og store lovnader  er blitt gitt: Vanlige folk skulle ha mer igjen i pengeboka. Sist  mandag kom fasiten: Til sommeren vil tusenvis av mennesker som har  gått arbeidsledige i 2021, merke det på lommeboka når feriepengene  uteblir. Det blir kanskje ikke noe av den planlagte familieferien.

Stortinget vedtok i fjor midlertidig å innføre feriepenger på dagpenger for 2020 og 2021. Arbeiderpartiet støttet forslaget fra Fremskrittspartiet. Statsråden har tidligere gått hardt ut mot dem som har vært motstandere av denne ordningen, og Arbeiderpartiet lovet i sin hundredagersplan at feriepengetillegget skulle bli permanent. Likevel har ikke Arbeiderpartiet funnet én krone til dette i sitt budsjett – ikke engang til å reversere kuttene fra høyreregjeringen. På samme tid har de funnet milliarder til symbolske klimatiltak og annet sløseri. Sannheten er at Arbeiderpartiet og regjeringen velger å sette de arbeidsledige nederst ved bordet med slike prioriteringer.

Med dette budsjettet svikter Arbeiderpartiet dem som har gått arbeidsledige i år, som har fått lovnader om feriepenger, og som har planlagt familieøkonomien deretter. Mitt spørsmål til statsråden blir derfor: Hvordan skal vanlige folk kunne stole på det vi vedtar i denne salen, og at det blir noe av det, når politikerne springer raskere fra løftene enn Warholm springer 400 meter?

",Dagfinn Henrik Olsen,Fremskrittspartiet,2021-11-10,2021-11-10
2894,2021-2022," Mitt spørsmål går til arbeids-  og inkluderingsministeren. 

Den forrige regjeringen og Fremskrittspartiet ble i februar i år enige om å innføre opptjening i offentlig tjenestepensjon fra første krone fra og med 1. januar 2023. Dette er et viktig grep fordi en elementær del av pensjonsreformen er at arbeid skal lønne seg, også når pensjonen beregnes. 

Høyre har i utgangspunktet ment at dette var noe partene selv burde ha forhandlet om seg imellom, fordi det nettopp er en stor kostnad for en av partene: arbeidsgiversiden. Likevel så vi at dette var noe partene ikke klarte å finne løsninger på, og dermed gikk de fire ikke-sosialistiske partiene sammen om å innføre dette, men man tok noen ekstra hensyn til arbeidsgiverne, som trenger tid til å tilpasse seg reglene. Derfor sa det daværende stortingsflertallet også at man må vurdere midlertidige, kompenserende tiltak overfor arbeidsgiverne.

I valgkampen stilte LO spørsmål til alle partiene. Et av spørsmålene var om man ville innføre opptjening av tjenestepensjon fra første krone fra 1. januar 2022. Både Arbeiderpartiet og Senterpartiet svarte ja på dette spørsmålet i undersøkelsen. Mandag kom altså regjeringens tilleggsproposisjon, hvor det varsles at dette kommer på plass senere. 

På spørsmål fra pressen om hvorfor det ikke lå i tilleggsproposisjonen, svarte finansminister Slagsvold Vedum at for så store endringer trenger man mer tid. Endringen har en relativt stor kostnad for arbeidsgiverne, men ikke for staten. Altså er ikke dette nødvendigvis noe som det må finnes rom til i budsjettene. Mener statsråden at regjeringspartiene har ført velgerne bak lyset ved å svare ja på LOs spørsmål?

",Henrik Asheim,Høyre,2021-11-10,2021-11-10
2895,2021-2022,"I forbindelse med integreringsstrategien fra 2019 slo Solberg-regjeringen fast at kommuner bør unngå bosetting av flyktninger i områder med en innvandrerandel på over 30 pst., samt områder med levekårsutfordringer, for å motvirke segregering, skape gode bomiljø og fremme god integrering. I Hurdalsplattformen skriver regjeringen at de vil ""unngå at nyankomne flyktninger bosettes i områder med store levekårsutfordringer"". 
Innebærer dette en endring av oppfordringen til kommunene om å ikke bosette flyktninger i områder med en innvandrerandel på over 30 pst.?",Mari Holm Lønseth,Høyre,2021-11-10,2021-11-17
2896,2021-2022,"Da landet stengte ned, og grensene til våre naboland ble lukket som følge av pandemien, opplevde dagligvarehandelen og næringsmiddelindustrien et oppsving både i antall ansatte og i omsetning. Dette oppsvinget er nærliggende å knytte til mindre grensehandel i våre naboland. Nå som grensene i all hovedsak er åpne igjen opplever de samme næringene, særlig langs grensen, at omsetningen svikter og at grunnlaget for mange arbeidsplasser forsvinner.
Hvilke grep i statsbudsjettet for 2022 har regjeringen foreslått for å bøte på dette?",Sivert Bjørnstad,Fremskrittspartiet,2021-11-10,2021-11-17
2897,2021-2022,"Regjeringa foreslår i tilleggsproposisjonen til statsbudsjettet å redusere løyvinga til Stad skipstunnel, det største infrastrukturtiltaket for sjøtransport nokon gong, med 365 mill. kroner i 2022. 
Kan statsråden forsikre om at prosjektet likevel vil bli gjennomført i tråd med tidsplanen, byggjestart i 2023 og ferdigstilling i 2026, og kva følgjer vil det få for prosjektet at ansvaret no blir flytta til eit departement utan røynsle med gjennomføring av store infrastrukturprosjekt?",Alfred Jens Bjørlo,Venstre,2021-11-09,2021-11-17
2898,2021-2022,"Spørsmålsstiller har blitt gjort oppmerksom på at det er knyttet problemer til pasientreisetjenesten, og har fått høre skrekkhistorier fra blant annet Trøndelag, statsrådens hjemfylke. Det har vært folk som har blitt satt av på feil sted, bedt om å vente på en buss som ikke går, en 78 år gammel dame fikk ikke hjelp til å komme seg ut til bilen, og en dame på 84 år ble kjørt rundt i 8 timer, helt uten grunn.
Synes statsråden at dette tilbudet er akseptabelt, og hva vil hun gjøre for å bedre pasientreisene?",Bård Hoksrud,Fremskrittspartiet,2021-11-08,2021-11-17
2899,2021-2022,"I valgkampen brukte Arbeiderpartiet ganske hard retorikk mot private bidrag i velferden, selv om vi vet at de gjør en viktig forskjell i manges liv, også for å supplere og hjelpe Nav med å få folk i jobb. I Hurdalsplattformen står det at regjeringen vil legge til rette for at mindre tiltaksleverandører kan levere tilbud til Nav. 
Vil statsråden her sikre at både private og ideelle tiltaksarrangører får bidra?",Aleksander Stokkebø,Høyre,2021-11-04,2021-11-24
2900,2021-2022,"Jeg viser til artikkel i Avisa Oslo, 3. november, hvor det står at byrådet de siste årene har brukt nær 600 millioner kroner på oppkjøp av ti private barnehager for å gjøre dem kommunale.
Synes statsråden at det er rett å bruke hundrevis av millioner på aktive oppkjøp av private barnehager?",Margret Hagerup,Høyre,2021-11-04,2021-11-17
2901,2021-2022,"Etter 2023 er Noreg saman med Papua Ny-Guinea og Tyrkia dei einaste landa i verda som opnar for dumping av gruveavfall i sjø, med dei skadeverknadene det fører med seg for sårbare fjord- og havmiljø.
Ser statsråden det som aktuell politikk å gje nye løyve til dumping av gruveavfall i sjø (sjødeponi) i komande stortingsperiode?",Alfred Jens Bjørlo,Venstre,2021-11-04,2021-11-17
2902,2021-2022,"20 pst. av norske kommuner har en forventet befolkningsvekst på over 15 pst. innen 2050. Høy befolkningsvekst kan føre med seg store utfordringer for flere store kommuner. Negativ befolkningsutvikling er nevnt mange ganger i regjeringsplattformen, men regjeringen presenterer ikke konkrete løsninger knyttet til befolkningsveksten. 
Hvorfor prioriterer ikke regjeringen dette?",Mudassar Kapur,Høyre,2021-11-04,2021-11-10
2903,2021-2022,"Den tidligere utenriksministeren mener at innholdet i palestinske skolebøker er forbedret, og utbetalte fryste midler til palestinsk utdanningssektor. Men rapporten fra Georg Eckert-Instituttet sier at undervisningsmaterialet fremdeles glorifiserer vold og fremmer holdninger mot Israel og jøder som er uakseptable.
Kan regjeringen være bekjent av å bidra til å finansiere et undervisningssystem som bruker skolebøker som fremmer disse holdningene, og som dermed undergraver en fredelig løsning på konflikten mellom israelere og palestinere?",Sylvi Listhaug,Fremskrittspartiet,2021-11-04,2021-11-10
2904,2021-2022,"De siste ukene har vi kunnet lese svært urovekkende historier om spiseforstyrrelser i idretten, ikke minst i langrennssporten. Både Dagbladet, VG og andre medier har avdekket dystre funn om omfattende spiseforstyrrelser og slankepress. Flere av historiene handler om utøvere som slet eller sliter med spiseforstyrrelser, slankepress fra trenere og tap av menstruasjon.  
Hva vil statsråden gjøre for at vi skal få bukt med det statsråden selv har uttalt at er en ekstremt urovekkende situasjon?",Turid Kristensen,Høyre,2021-11-04,2021-11-10
2905,2021-2022,"Hvordan kan statsråden forsvare reverseringen av domstolsreformen, når Barneombudet mener det vil svekke barnas rettssikkerhet?",Tage Pettersen,Høyre,2021-11-04,2021-11-10
2906,2021-2022,Vil regjeringen fryse alle overføringer av EØS-midler til Polen i lys av den polske grunnlovsdomstolens uttalelse om at den polske regjeringen kan sette polsk lov over EU-lovgiving?,Guri Melby,Venstre,2021-11-04,2021-11-10
2907,2021-2022,"Metan er en 28 ganger sterkere klimagass enn CO2. Derfor er det gledelig å se at regjeringen nå har forpliktet seg til å redusere metanutslippene med 30 prosent innen 2030. Norge har allerede redusert metanutslippene med omtrent 25 prosent fra 1990 til 2019, mye på grunn av grepene som er tatt i avfallssektoren og olje- og gassektoren de siste årene. Jordbruk er i dag den største kilden til utslipp av metan i Norge.
Hva vil regjeringens forpliktelse bety med hensyn til konkrete tiltak for norsk landbruk, og når vil de implementeres?",Lene Westgaard-Halle,Høyre,2021-11-04,2021-11-10
2908,2021-2022,"Samiske barn i barnehage og skole mangler lærere og pedagoger med samisk språkkompetanse. På Røros har vi en samisk barnehageavdeling hvor bare to av fem ansatte innehar den språklige kompetansen. Røros er ikke den eneste kommunen som har denne utfordringen.
Hvordan vil statsråden møte krisen i samisk språkopplæringen, har statsråden oversikt over hvor mange barnehager og skoler som mangler samisk språkkompetanse, og hvilke tiltak vil statsråden sette i verk for å sørge for at samiske barn får opplæring i sitt samiske språk i barnehage og skole?",Lars Haltbrekken,Sosialistisk Venstreparti,2021-11-04,2021-11-10
2909,2021-2022,"I Klassekampen 2. november forteller statsråden om hvordan et statlig hydrogenselskap kan skape et overskudd som kan brukes på velferdstjenester. Solberg-regjeringen har investert over 1,2 mrd. offentlige kroner i FoU knyttet til hydrogenprosjekter, og Enova har store midler for utvikling av utslippsfrie løsninger. Det er mye kapital og mange store selskaper som nå investerer i hydrogen. 
Hvorfor mener statsråden at staten skal starte kommersielle selskaper i konkurranse med andre for å sikre overskudd til å drive velferdsstaten?",Linda Hofstad Helleland,Høyre,2021-11-04,2021-11-10
2910,2021-2022,"Regjeringen varslet i Hurdalsplattformen en tillitsreform for universitets- og høyskolesektoren, men i statsrådens første uttalelser melder han nå at institusjonene vil få strammere politiske rammer og føringer. Et av de første grepene fra regjeringen er å i brevs form be Nord universitet videreføre sin aktivitet på Nesna.
Er statsråden enig i at økt grad av overprøving av styrevedtak og en innsnevring av styrenes handlingsrom ikke er i samsvar med løftene om å gi mer tillit til sektoren?",Jan Tore Sanner,Høyre,2021-11-04,2021-11-10
2911,2021-2022,"Under Solberg-regjeringen ble det stilt krav om hydrogen på fergene mellom Lofoten og Bodø. Sammen med en historisk sterk satsing på infrastruktur, og godt offentlig-privat samarbeid, har det lagt grunnlaget for tusenvis av nye, private jobber i grønn industri i Nordland. Fire steder i fylket planlegges det storskala hydrogenproduksjon. Regjeringens planer om et helstatlig hydrogenselskap synes å være på etterskudd av utviklingen. 
Hvilket signal sender det til hydrogenbedriftene i Nordland at de får en helstatlig konkurrent?",Bård Ludvig Thorheim,Høyre,2021-11-04,2021-11-10
2912,2021-2022,"I fjor ble det registrert 324 overdosedødsfall i Norge. Det er det høyeste tallet siden 2001, og blant årsakene pekes det på at helseforetak skrev ut pasienter til stengte tilbud i kommunene under koronapandemien. Nå står vi på nytt overfor en situasjon med økende smitte i samfunnet, og det er i stor grad lagt opp til lokale tiltak for å slå ned smitten. 
Hvordan vil statsråden ivareta rusavhengige og forhindre at nasjonale og kommunale koronatiltak fører til overdosedødsfall?",Sandra Bruflot,Høyre,2021-11-04,2021-11-10
2913,2021-2022,"Flere sykehus melder om større press enn på lang tid. Koronapandemien har medført at mange planlagte behandlinger ble utsatt og pasienter måtte vente lenger på nødvendig behandling. 
Hvordan vil statsråden sikre at sykehusene kan håndtere en tilstrømming av pasienter som trenger akuttbehandling for covid-19 eller andre luftveis- og influensasykdommer, og samtidig holde den planlagte aktiviteten i gang?",Tone Wilhelmsen Trøen,Høyre,2021-11-04,2021-11-10
2914,2021-2022,"Nye tall fra Helsedirektoratet viser at nærmere halvparten av beboere på sykehjem er underernært eller står i fare for å bli det. I Oslo er tallene verst, med seks av ti beboere som får i seg for lite næring. Solberg-regjeringen la frem reformen ""Leve hele livet"" som har gitt bedre ernæring på sykehjem, blant annet med flytting av middagsmåltidet til vanlige middagstider. Reformen er ikke nevnt i Hurdalsplattformen.
Hva er de konkrete tiltakene regjeringen skal gjennomføre for å sikre at færre eldre på sykehjem blir underernært?",Erlend Svardal Bøe,Høyre,2021-11-04,2021-11-10
2915,2021-2022,"""- Det statlige tilskuddet skal ikke gå til fordyrende løsninger, og det skal planlegges som om kommunen selv betalte for løsningen"", er statsråden sitert på i avisene i Bergen. Her blander man seg inn i en lokal reguleringssak der Arbeiderpartiets syn ser ut til å være i mindretall i bystyret. 
Synes statsråden det er rett å komme med et slikt utsagn som kan påvirke den lokale reguleringsprosessen?",Helge André Njåstad,Fremskrittspartiet,2021-11-04,2021-11-10
2916,2021-2022,"I fjor ble det utført en helseøkonomisk analyse som konkluderer med at tilgang til CGM for insulinbehandlede pasienter med diabetes type 2 ikke vil medføre økte utgifter for det offentlige. Tvert imot: Økt tilgang til CGM, fører til bedre kontroll på blodsukkeret, som igjen gir en stor reduksjon i helserelaterte kostnader.
Hvorfor behandles pasienter med diabetes type 2 diabetes som bruker insulin, annerledes enn pasienter med diabetes type 1, når det gjelder tilgang til kontinuerlig glukosemåler?",Bård Hoksrud,Fremskrittspartiet,2021-11-04,2021-11-10
2917,2021-2022,"Hurdalsplattformen nevner ideelle aktører en rekke ganger. Definisjonen av hva en ideell aktør er, er viktig. Etter tiår med anbudsregimer i offentlig sektor har mange ideelle aktører foretatt markedstilpasninger for å hevde seg i konkurranser om oppdrag, særlig når det gjelder lønn og pensjon for sine ansatte. 
Er statsråden enig i viktigheten av å sette i gang et arbeid med å avgrense hva en ideell aktør er, som i tillegg til krav om organisasjonsform vil se på lønns-, pensjons- og arbeidsvilkårene for dem som jobber der?",Audun Lysbakken,Sosialistisk Venstreparti,2021-11-04,2021-11-10
2918,2021-2022,"Regjeringen snakker varmt om elektrifisering av samfunnet; bilparken, norsk sokkel, ferger osv. skal elektrifiseres. I sektor for sektor garanteres det for elektrifisering, og summen kan bli utfordrende med hensyn til tilgang på fornybar kraft. Nylig måtte også olje- og energiministeren innrømme at det vil være vanskelig å elektrifisere sokkelen med havvind innen 2030. NVE estimerer økt kraftbehov på 23 TWh frem mot 2040. 
Hvordan vil statsråden sørge for å sikre økt kraftproduksjon når nær sagt hele samfunnet skal elektrifiseres?",Marius Arion Nilsen,Fremskrittspartiet,2021-11-04,2021-11-10
2919,2021-2022,"Heimevernet består av 41 000 soldater, herav 37 000 i områdestrukturen. For langtidsplanen for forsvarssektoren 2021–2024 anbefalte Forsvarssjefens fagmilitære råd i de to mest ambisiøse alternativene B og A en økning til totalt 42 000 soldater i Heimevernet.
Hvilke militærfaglige begrunnelser tilsier en økning på 7 000 soldater i HV-områdestrukturen ut over forsvarssjefens anbefaling, slik Hurdalsplattformen legger opp til, og hvorfor prioriteres en så kraftig økning i Heimevernet foran en rekke andre strukturelementer som fagmilitært er gitt høyere prioritet?",Hårek Elvenes,Høyre,2021-11-03,2021-11-24
2920,2021-2022,"Senterparti og Arbeidarparti styrte Ålesund kommune planlegg å kutte 108 institusjonsplassar, som er blant dei lovpålagde tenester i ei kommunal drift. Samtidig planlegg Senterpartiet og Arbeidarpartiet å bruke 240 millionar kroner på ei ikkje lovpålagd bypakke mot folket sin vilje, og dei har planar om eit badeland i samarbeid med Høgre. Det vart hevda i valkampen at Senterpartiet var for tenester ""nær folk"", og for Arbeidarpartiet var det ""vanlege folk sin tur"". Eldre folk i Ålesund er vel vanlege.
Vil statsråden gripe inn i Senterparti- og Arbeidarparti-styrte Ålesund, slik at dei eldre ikkje vert nedprioriterte til fordel for ikkje lovpålagde tenester?",Frank Edvard Sve,Fremskrittspartiet,2021-11-03,2021-11-17
2921,2021-2022,"Hvordan vil statsråden adressere de store utfordringene gamle Finnmark fylke har, med blant annet frafall for gutter i videregående skole, nå som det går mot oppløsning av Troms og Finnmark?",André N. Skjelstad,Venstre,2021-11-03,2021-11-10
2922,2021-2022,"Jeg viser til statsrådens svar på mitt skriftlig spørsmål nr. 111 (2021–2022) angående bruk av engelsk i høyere utdanning og forskning. 
Mener statsråden at alle internasjonale forskere og undervisere skal kunne flytende norsk og kjenne norsk kultur før de kan forske og undervise ved norske universitet og høyskoler, og hvordan vil statsråden sikre dette uten at det svekker ambisjonene om utdanning og forskning på et høyt internasjonalt nivå?",Kari-Anne Jønnes,Høyre,2021-11-03,2021-11-10
2923,2021-2022,"I Hurdalsplattformen er det bestemt at regjeringen ""så raskt som mulig"" skal ""gå i dialog med EU med mål om å sikre Norge unntak fra deler av bestemmelsene i EUs fjerde jernbanepakke"". Utenriksministeren har opplyst om at Norges representant på møtet i EØS-komiteen 29. oktober skulle gjøre EU-siden oppmerksom på dette punktet i regjeringsplattformen. 
Hvilke reaksjoner ble gitt fra EU-siden, Island og Liechtenstein på regjeringens krav om unntak fra deler av fjerde jernbanepakke?",Ine Eriksen Søreide,Høyre,2021-11-03,2021-11-10
2924,2021-2022,"Etter høstens skyteepisoder i Oslo sier politimester Beate Gangås til Avisa Oslo at hun heller ønsker seg dedikerte, flinke politifolk enn flere lokaler. 
Hvorfor åpner statsråden for flere politikontor/politiposter i Oslo når Oslo-politiet selv ikke ønsker dette?",Sveinung Stensland,Høyre,2021-11-03,2021-11-10
2925,2021-2022,"Rudskogen motorsenter ble åpnet i 1990 og har siden opplevd en enorm utvikling. Nå risikerer landets nasjonalanlegg for motorsport å måtte stenge portene, fordi Statsforvalteren i Oslo og Viken vil legge kraftige begrensninger på aktiviteten ved Rudskogen ved å forby all kjøring på banen i hele juni måned samt begrense konkurransekjøring til kun åtte søndager i året.
Støtter statsråden disse innstrammingene?",Ingjerd Schie Schou,Høyre,2021-11-02,2021-11-10
2926,2021-2022,"Siden statsrådens parti nå styrer Fredrikstad kommune, Hvaler kommune og Viken fylkeskommune, og er det største partiet i Stortinget og i regjeringen og også har samferdselsministeren, er det en forventning om at det klareste valgløftet til nåværende samferdselsminister og hans parti følges opp. 
Kan statsråden garantere at vi får bygget nye Kjøkøysund bro uten bompenger, og når vil den varslede statlige bevilgningen komme?",Erlend Wiborg,Fremskrittspartiet,2021-10-28,2021-11-10
2927,2021-2022,"Statsråden har hevda at auka drivstoffprisar, meir enn ei tredobling av CO2-avgifter, forbud mot bensin- og dieselbilar i enkeltsoner i byane, elektrifisering av sokkelen som medfører dyrare straum og nettleige til folk flest og næringslivet, og massiv bygging av vindmølleparkar mot folket sin vilje, slik som til dømes vindmøllene på Haramsøya i Møre og Romsdal, ikkje smertar folk flest og næringslivet sin kvardag.
Kan statsråden forklare korleis dette er mogleg?",Frank Edvard Sve,Fremskrittspartiet,2021-10-27,2021-11-17
2928,2021-2022," Koronapandemien preger  oss fortsatt. Selv om vi er over i en normal hverdag og kan kalle  samfunnet for stort sett åpent igjen, er det fortsatt noen som lever  med store begrensninger. Det siste døgnet – i hvert fall i går –  ble det registrert 1 144 nye koronasmittede i Norge, og det er mer  enn dobbelt så mange som på samme tid i forrige uke. Samtidig kunne  vi lese i Aftenposten i går at vaksineringen i Norge nesten har  stoppet opp, og at det er nær en halv million voksne nordmenn som  fortsatt er uvaksinerte. Ifølge ukerapporten for uke 41 fra Folkehelseinstituttet  har antallet nye innlagte pasienter på sykehus holdt seg relativt  stabilt de siste fire ukene, men FHI varsler om at det er usikkerhet  om utviklingen gjennom resten av høsten og vinteren. Vi ser at smitten ikke  slipper taket. 78 kommuner, ifølge VGs oversikt, har en stigende  trend. 

Torsdag i forrige uke spurte representanten Erna Solberg statsministeren om å redegjøre for på hvilken måte regjeringen vil håndtere pandemien fremover, og om regjeringen vil komme til Stortinget og orientere oss om situasjonen. Da svarte statsministeren at det må ha skjedd noe som gir grunn til uro når man nå vil ha en orientering fra statsministeren i Stortinget. Jeg registrerer at regjeringen nå har kalt inn til pressekonferanse i morgen om koronasituasjonen. Vi vet at det er krevende for helsepersonell, for pårørende, for befolkningen – og for regjeringen – å håndtere usikkerheten som en pandemi bringer med seg. Jeg har registrert at regjeringen som har tiltrådt, har informert befolkningen om regjeringens politikk på mange områder, men ikke pandemihåndteringen. Hva er denne regjeringens prioritering når det gjelder å håndtere pandemien? 

",Tone Wilhelmsen Trøen,Høyre,2021-10-27,2021-10-27
2929,2021-2022," Kollektivselskapene  har tapt enorme inntekter under koronapandemien, og statsministeren  har uttalt seg veldig overordnet om regjeringens posisjon når det  gjelder dette i debatten foreløpig. Ruters passasjertall fire uker etter  gjenåpningen viser en nedgang på 22 pst. sammenliknet med samme  periode i 2019 og et foreløpig tap på 1,2 mrd. kr. Kollektivselskaper  over hele landet rapporterer om svikt i billettinntekter, som kan  føre til både store kutt i kollektivtilbudet og økte billettpriser hvis  ikke regjeringen tar grep.

Dette er en varslet katastrofe for kollektivtransporten. Vi risikerer at satsingen på miljøvennlig transport settes ti år tilbake, og at det blir vanskeligere og dyrere for våre medmennesker å velge miljøvennlig i hverdagen. Fylkeskommunene og byene har vært tydelige i bestillingen om at de ønsker å videreføre den statlige kompensasjonen som foreløpig har vært, minimum ut første halvår 2022.

Hva er regjeringens posisjon på å videreføre denne statlige kompensasjonsordningen?

",Kristoffer Robin Haug,Miljøpartiet De Grønne,2021-10-27,2021-10-27
2930,2021-2022," I forrige uke snakket vi mye om  vanlige folk i denne salen. Jeg lurer på om et grunnleggende skille  mellom vanlige folk og ikke vanlige folk, er hvem som leser Financial  Times.

Jeg tenkte i hvert fall at jeg i stedet skulle ta utgangspunkt i en artikkel fra VG i dagens spørretime. Der er Thorbjørn Jaglands biografi omtalt. Den heter «År i fred og ufred». Der beskriver den tidligere lederen av Nobelkomiteen at han opplevde press fra daværende utenriksminister, nåværende statsminister, Jonas Gahr Støre, om ikke å gi fredsprisen til menneskerettighetsforkjemperen Liu Xiaobo. Jagland skriver at Gahr Støre under en mottakelse i Oslo rådhus la armen rundt Jagland og sa: Du har vel ikke tenkt å ødelegge vårt forhold til dette store landet – med referanse til Kina. 

Videre skriver Jagland at i høynivåuken under FNs generalforsamling møtte han daværende utenriksminister Gahr Støre, og at utenriksministeren benyttet sjansen til å fortelle at forhandlingene mellom Norge og Kina om en frihandelsavtale ville stoppe opp hvis fredsprisen gikk til en kinesisk dissident. 

Jeg har ikke til intensjon å gjøre meg til dommer over hvem som snakker sant i denne diskusjonen, men det jeg er interessert i, er hva slags holdning Jonas Gahr Støre og regjeringen har til Den Norske Nobelkomité og hva slags rolle regjeringen har når det gjelder å påvirke tildeling av Nobels fredspris. Jeg mener at vi i lys av dette trenger en forsikring fra statsministeren om at regjeringen vil avstå fra ethvert forsøk på å utøve politisk press mot Nobelkomiteen med formål å påvirke tildelingen av Nobels fredspris. 

",Guri Melby,Venstre,2021-10-27,2021-10-27
2931,2021-2022," De høye strømprisene bekymrer  mange. Inkassobyråene forventer et ras av regninger til inkasso  framover. Stortinget har gjort vedtak om bostøtte og sosialhjelp,  så noen vil få hjelp med strømregningene, men det hjelper ikke alle  som trenger det. Strømkrisen kommer til å vare i årevis framover.  NVE varsler som kjent høyere og mer ustabile strømpriser i mange  år framover.

Arbeiderpartiet gikk som kjent sammen med de borgerlige om å underlegge Norge ACER og koblet oss dermed tettere til EUs strømmarked. Konsekvensene av stadig flere eksportkabler blir nå stadig tydeligere, ikke minst med åpningen av North Link til Tyskland i sommer som ga markert høyere strømpriser i Sør-Norge. Nå er også kabelen North Sea Link til England satt i gang.

En løsning som samtidig vil sikre at vi ikke sløser med strømmen, er å innføre et toprissystem der vi sikrer rimelig strøm til et vanlig forbruk, mens unødvendig luksusforbruk koster mer. Det kan gjøres ved at strømforbruk over et visst nivå per år koster mye, mens prisen for strøm opp til den grensen er rimelig. Vil Arbeiderpartiet støtte en sånn ordning, som vil kunne sikre rimelig strøm til vanlige folk, mens luksusforbruk koster mer? Eller vil Arbeiderpartiet fortsette med dagens markedsstyrte strømpriser, der altså kraftselskapene vinner, mens vanlige folk taper?

",Bjørnar Moxnes,Rødt,2021-10-27,2021-10-27
2932,2021-2022," På søndag begynner klimatoppmøtet  i Glasgow. Jeg har også lest Financial Times, men jeg hengte meg  opp i en litt annen del av intervjuet, for statsministeren sa –  og dette er min oversettelse, men jeg tror det treffer sånn noenlunde:  Hvis vi fra den ene dagen til den andre skulle stenge ned produksjonen  på norsk sokkel, ville det bety slutten på det industrielle skiftet  som trengs for å lykkes i arbeidet med å nå karbonnøytralitet. 

Jeg synes det er litt synd at statsministeren bruker den ganske sjeldne anledningen til å snakke i en av verdens største aviser til egentlig å konstruere en diger stråmann, for det er jo ingen som vil ha en sånn rask nedstengning av all produksjon på norsk sokkel. Det vi diskuterer i norsk politikk, er om vi skal lete etter ny fossil energi, hvor produksjonen skal starte 10–15 år inn i framtiden. 

Statsministeren gjentar ofte dette slagordet sitt, utvikle, ikke avvikle, men det er også en stråmann, for det er ingen som vil avvikle industrien. Det vi diskuterer, er hvordan vi best skal utvikle den. For det vi som ikke ønsker mer leting, er bekymret for, er at vi skal bruke store ressurser på å lete etter fossil energi det ikke vil lønne seg å ta opp i en verden som lykkes i kampen mot klimakrisen, og at for store investeringer i olje de neste årene kommer til å gjøre at vi ikke raskt nok kommer i gang med de nye, grønne oppgavene som den samme industrien skal leve av i framtiden. Det er de som skal trygge og skape gode LO-jobber i industrien. 

På en måling i VG mandag sier 34 pst. av Arbeiderpartiets egne velgere at de ønsker å stoppe leting etter olje og gass i nye områder. Da er mitt spørsmål: Hvorfor diskuterer statsministeren med stråmenn i stedet for å møte de argumentene som stadig flere i Norge er enige i, nemlig at leting etter mer fossil energi er både dårlig klimapolitikk og risikabel industripolitikk?

",Audun Lysbakken,Sosialistisk Venstreparti,2021-10-27,2021-10-27
2933,2021-2022," Det er svært vanskelige  tider for mange økonomisk. Strømregningene øker og er – i hvert  fall noen dager – rekordhøye. Mange gruer seg til å få disse til  forfall. Likevel velger denne regjeringen å fortsette den spesielle  politikken med å ta dyrebar kraft fra land og sende ut til plattformene,  noe som på sikt kommer til å gjøre dette enda verre. 

Diesel- og bensinprisene er skyhøye, og spørsmålet er om de blir enda høyere hvis avgiftsøkninger som den forrige regjeringen la inn, fortsetter. 

Matvareprisene er sterkt økende. Råvareprisene internasjonalt er skyhøye, og man er også redd for kunstgjødseltilgangen når vi nå etter hvert skal inn i en ny våronn. 

På toppen av dette er rentene på vei opp. 

Mange økonomer er nå bekymret for økonomien til vanlige folk, og på Fattighuset melder de om at de er bekymret for at det kommer til å bli flere som må ty til hjelp derfra. 

Vi nærmer oss også jul, med alle de utfordringene det vil gi.

Samtidig som lommebøkene til vanlige folk blør, håver staten inn penger – gjennom olje og gass og gjennom avgifter og moms. Equinor, som i dag varsler et kjemperesultat for 3. kvartal, over 80 mrd. kr, betaler rekordmye i skatt til staten. 

Er statsministeren bekymret for økonomien til vanlige folk? Hva har regjeringen tenkt å gjøre for å lette situasjonen for vanlige folk nå når utgiftene øker på alle områder, noe som gir utfordringer for mange familier og enkeltpersoner?

",Sylvi Listhaug,Fremskrittspartiet,2021-10-27,2021-10-27
2934,2021-2022," Til helgen starter en av årets  absolutt viktigste konferanser, nemlig klimakonferansen i Glasgow.  Det er en etterlengtet konferanse med mange viktige og store temaer.  I den forbindelse ble statsministeren intervjuet i Financial Times,  og der uttrykte han at det norske oljefondet nå skal være et politisk  instrument. Det er påfallende i og med at senest i mai måned var  Stortingets finanskomité og et enstemmig storting veldig klar og  tydelig. Da skrev finanskomiteen at «målet for SPU er høyest mulig  finansiell avkastning til akseptabel risiko.» 

Og videre at:

Derfor er mitt spørsmål til statsministeren hvorfor han i Financial Times lanserte et skifte hvor fondet nå skal være mer politisk, til tross for at et enstemmig storting så sent som i mai besluttet at SPU ikke skal være et politisk virkemiddel.

",Erna Solberg,Høyre,2021-10-27,2021-10-27
2935,2021-2022,"Hurdalserklæringen stadfester at adgangen til generelle midlertidige ansettelser som forrige regjering innførte, skal fjernes. Mange i næringslivet og enkeltpersoner som har fått foten innenfor arbeidslivet har til nå satt pris på denne fleksibiliteten.
Kan statsråden svare på om hun ser noen fordeler, både for bedriftene og for arbeidsledige jobbsøkere, med en slik generell adgang til midlertidige ansettelser?",Anna Molberg,Høyre,2021-10-21,2021-10-27
2936,2021-2022,"I NTP 2018–2029 skulle eksempelvis Østfoldbanen være ferdig utbygd i 2034. Nå varsler regjeringen i Hurdalsplattformen at man skal opprettholde ambisjonene for InterCity-utbyggingen på Østlandet i tråd med vedtaket fra 2013, som vil bety en fremskynding til 2030. I de senere år har det fremkommet dramatiske kostnadsøkninger for Østfoldbanen. 
Hva og hvilke samferdselsprosjekter skal regjeringen nedprioritere dersom man nå skal fremskynde denne utbyggingen?",Morten Stordalen,Fremskrittspartiet,2021-10-21,2021-10-27
2937,2021-2022,"Den nye regjeringen vil innføre en geografisk differensiert veibruksavgift. 
Hvordan ønsker statsråden å utforme denne, på en rettferdig måte som også sørger for at vi når klimamålene våre?",Tina Bru,Høyre,2021-10-21,2021-10-27
2938,2021-2022,"I pasientens helsetjeneste er det pasientene som er viktigst, ikke systemet. I Hurdalsplattformen er ikke pasientens helsetjeneste nevnt med ett eneste ord. Det viser en ny kurs i helsetjenesten. 
Betyr det at regjeringen ikke lenger mener at det er pasientens behov som skal settes først, og hva mener statsråden er alternativet til pasientens helsetjeneste?",Tone Wilhelmsen Trøen,Høyre,2021-10-21,2021-10-27
2939,2021-2022,"Solberg-regjeringen endret AAP-ordningen for de under 25 år med virkning fra 1. januar 2020. Endringen medførte at minstesatsen ble endret fra 2 G til 2/3 av 2 G for nye mottakere. I tillegg ble ung ufør-tillegget i AAP avviklet for nye mottakere. 
Har statsråden til hensikt å reversere disse endringene, eller vil de bli videreført av den nye regjeringen?",Henrik Asheim,Høyre,2021-10-21,2021-10-27
2940,2021-2022,"Solberg-regjeringens budsjettforslag kutter i rammer for inngåtte avtaler om statlig finansiert eldreomsorg i kommunene. Dette medfører store budsjettmessige utfordringer for kommuner som uten forvarsel, og i avtaleperioden, får redusert sine bevilgninger med flere millioner. 
Ønsker statsråden at regjeringen skal fremstå som en upålitelig avtalepartner som ikke honorerer inngåtte kontrakter, eller vil statsråden sørge for at regjeringen korrigerer dette i neste års budsjett?",Marius Arion Nilsen,Fremskrittspartiet,2021-10-21,2021-10-27
2941,2021-2022,"I regjeringserklæringen slår en fast at en på sikt ønsker gratis ferger til øysamfunn uten fastlandsforbindelse og på strekninger hvor det er færre enn 100 000 passasjerer årlig. Dersom det er flere enn 100 000 passasjerer årlig, vil det bli halv pris. 
Hva er tanken bak en slik forskjellsbehandling av reisende og pendlere?",Dagfinn Henrik Olsen,Fremskrittspartiet,2021-10-21,2021-10-27
2942,2021-2022,"I Hurdalsplattformen skriver regjeringen at den kritisk vil gjennomgå bruken av globale fond for å sikre mer effektiv utviklingsbistand. 
Ønsker regjeringen med dette å signalisere større bruk av NGO-styrt bistand?",Ingjerd Schie Schou,Høyre,2021-10-21,2021-10-27
2943,2021-2022,"Ved behandlingen av innstillingen til Prop. 14 S (2020–2021) ble det vedtatt å be regjeringen i løpet av 2021 sette ned en forsvarskommisjon med bred faglig og politisk sammensetning for å vurdere de sikkerhetspolitiske utfordringene for Norge. I Hurdalsplattformen skriver regjeringen at den vil nedsette en totalberedskapskommisjon. 
Hvordan henger i så fall disse to kommisjonene sammen?",Hårek Elvenes,Høyre,2021-10-21,2021-10-27
2944,2021-2022,"I Hurdalsplattformen skriver regjeringen at Norge skal delta som observatør på statspartsmøtene om traktaten om forbud mot kjernevåpen. Norge vil være det eneste NATO-landet som deltar på dette møtet. 
Mener utenriksministeren forbudstraktaten er i tråd med våre NATO-forpliktelser, og hvilke reaksjoner har kommet fra allierte på at regjeringen har besluttet å delta som observatør på statspartsmøtet?",Ine Eriksen Søreide,Høyre,2021-10-21,2021-10-27
2945,2021-2022,"Da likestillingsfeltet ble flyttet til Kulturdepartementet uttalte nåværende kultur- og likestillingsminister til Dagsavisen at dette var ""hårreisende, pinlig og drøyt"", ""likestillingspolitikken er uløselig knyttet til familiepolitikk"" og ""likestillingspolitikken har ingenting i Kulturdepartementet å gjøre"". Hurdalsplattformen reverserer mye, men ikke alt. 
Er statsråden enig med sin regjeringskollega i disse utsagnene, og vil statsråden tilbakeføre likestillingsfeltet til Barne- og familiedepartementet?",Turid Kristensen,Høyre,2021-10-21,2021-10-27
2946,2021-2022,"Et av formålene med tillitsreformen i Hurdalsplattformen er å redusere bruken av markedsmekanismer i velferdsstaten. Regjeringen vil redusere bruken av kompetansen fra bedrifter, sosiale entreprenører og engasjerte gründere som skaper alternativer for de som ikke ønsker å benytte det offentlige tilbudet.
Hvordan mener statsråden at det å ta fra kommunene deler av deres lokale selvstyre, eller å frata statlige virksomheter friheten til å jobbe på den måten de selv ønsker vil gi tjenester der innbyggernes behov og ønsker er i sentrum?",Mudassar Kapur,Høyre,2021-10-21,2021-10-27
2947,2021-2022,"Grunnleggende ferdigheter i lesing, skriving og regning er avgjørende for at ungene skal lykkes gjennom skoleløpet og komme seg inn i arbeidslivet. Arbeiderpartiet har gjennom flere valgkamper snakket varmt om en lese-, skrive- og regnegaranti. Da undrer det meg at dette mangler helt i regjeringserklæringen.
Kan statsråden svare på om regjeringen vil utstede denne garantien, eller om en nå går bort fra dette?",Jan Tore Sanner,Høyre,2021-10-21,2021-10-27
2948,2021-2022,"En viktig forutsetning for å lære noe er å være tilstede på skolen. Mange lærer for lite og dropper ut. Men formuleringen om fraværsgrensen i Hurdalsplattformen gir flere spørsmål enn svar når det gjelder hvilke endringer vi kan forvente oss, og konsekvensene av disse. 
Hva legger statsråden i at fraværsgrensen skal bli mindre rigid og byråkratisk og mer rettferdig, og hvordan vil statsråden sikre at fraværsgrensen også fremover vil bidra til å senke unødvendig fravær i videregående skole?",Kari-Anne Jønnes,Høyre,2021-10-21,2021-10-27
2949,2021-2022,"Den nye statsråden har uttalt at vi ikke kan begrense krafteksporten basert på prisregulerende hensyn, selv om for eksempel EU-landet Tyskland i dag har begrensninger på sin krafteksport. Samtidig kunne NVE melde om at vannstanden i norske magasiner ikke har vært så lav som den var i uke 41, siden 2006. 
Spørsmålet er derfor om det ikke er mulig, selv innenfor EØS-avtalens handlingsrom, å begrense krafteksporten av særlige samfunnsmessige hensyn, eller om EUs markedstvang er sterkere i Norge enn i Tyskland?",Sofie Marhaug,Rødt,2021-10-21,2021-10-27
2950,2021-2022,"I klimaplanen foreslo Solberg-regjeringen å øke CO2-avgiften til 2 000 kroner per tonn CO2 i 2030. CO2-avgiften er et effektivt virkemiddel for å kutte utslipp og sikre at nye alternativer til fossilt brennstoff kan vokse frem. I Hurdalsplattformen kommer regjeringen med forslag som uthuler CO2-avgiften med diverse unntak, blant annet forslag om at drivstoffavgiftene skal ned.
Kan statsråden da garantere at utslippseffekten av CO2-avgiften ikke reduseres?",Mathilde Tybring-Gjedde,Høyre,2021-10-21,2021-10-27
2951,2021-2022,"Telemarksavisa avslørte 20. oktober historien om en eldre kvinne som sover i egen avføring og urin. Den kommunale leiligheten i Skien hadde avføring på veggene og var full av matrester. Dette er under all verdighet, og jeg er bekymret for alle dem med psykiske helseutfordringer. Jeg er også bekymret for at dette ikke er et enkeltstående tilfelle og kan være et bevis på at mennesker som trenger å bli lagt inn på en institusjon med døgnbehandling, ikke blir lagt inn.
Hva vil statsråden gjøre for å sikre denne pasientgruppens verdighet?",Bård Hoksrud,Fremskrittspartiet,2021-10-21,2021-10-27
2952,2021-2022,"I Hurdalsplattformen står det følgende: ""Elektrifiseringen av sokkelen skal i størst mulig grad skje med havvind eller annen fornybar strøm produsert på sokkelen."" Bransjen selv sier at utbygging av havvind i norske havområder ikke vil komme i gang før mot slutten av 2020-tallet, og da først og fremst knyttet til eksport. 
Hvilke andre kilder til fornybar strøm vil regjeringen legge vekt på inntil det blir aktuelt å utnytte kraftproduksjonen fra havvind?",Ove Trellevik,Høyre,2021-10-21,2021-10-27
2953,2021-2022,"Kommunen har en plikt til å følge opp ulovlige tiltak etter plan- og bygningsloven uansett hvor gammelt forholdet er. For kommuner kan dette oppfattes som en byrde, og det kan slå særdeles feil ut i praksis for innbyggerne. Dette oppleves spesielt urimelig for eiere av fast eiendom dersom ulovligheten er begått av tidligere eier, langt tilbake i tid. Solberg-regjeringen ønsket å se på hvilke virkemidler kommunene har og hvilken plikt de har til å følge opp tiltak i strid med planverket. 
Hvilket syn har den nye statsråden på denne problemstillingen?",Anne Kristine Linnestad,Høyre,2021-10-21,2021-10-27
2954,2021-2022,"Hvorfor vil regjeringen reversere domstolsreformen når både Dommerforeningen og sorenskriverne er mot, og på tross av at reformen styrker folks rettssikkerhet?",Ingunn Foss,Høyre,2021-10-21,2021-10-27
2955,2021-2022,"I Hurdalsplattformen står det at veiutbygging må underlegges politisk styring og offentlig eierskap.
På hvilken måte mener statsråden dette ikke er tilfellet i dag?",Trond Helleland,Høyre,2021-10-21,2021-10-27
2956,2021-2022,"Dei siste åtte åra har vore svært gode for norske fiskeri. I Nationen den 20. august i år teiknar Arbeidarpartiet si fiskeripolitiske talskvinne Cecilie Myrseth eit anna bilde og påstår at det rår eit evinneleg kaos og ei uro langs kysten. Myrseth slår fast at Arbeidarpartiet vil styrke kystsamfunna ved å overføre ein større del av kvotane frå havfiskeflåten til kystfiskeflåten, og hevdar at havfiskeflåten og dei større kystreiarlaga for lenge har fått dominere fiskeripolitikken. 
Vil statsråden overføre kvotar frå havfiskeflåten til kystfiskeflåten?",Olve Grotle,Høyre,2021-10-21,2021-10-27
2957,2021-2022,"Hva vil det koste i økonomiske ressurser og personellressurser å gjenopprette 20 polititjenestesteder, og hvor skal pengene hentes fra?",Sveinung Stensland,Høyre,2021-10-21,2021-10-27
2958,2021-2022,"Er utenriksministeren bekymret for ytringsfrihetens vilkår i Hongkong, sett i lys av at kinesiske myndigheter forsøker å fjerne det eneste monumentet i Folkerepublikken Kina til minne om massakren på Den himmelske freds plass fra Hongkong?",Guri Melby,Venstre,2021-10-21,2021-10-27
2959,2021-2022,"Solberg-regjeringen la i september frem en idrettsstrategi som skal bidra til å styrke idretten etter pandemien. I strategien presenteres tiltak som på kort sikt skal bidra i arbeidet med å gjenoppta aktiviteten. Det er viktig å sikre at pandemien ikke fører til økte sosiale forskjeller i deltakelse. I tillegg presenterer strategien tiltak som skal bidra til mangfold og inkludering. Samlet ble det disponert 179 mill. kroner til idrettsformål gjennom tiltak i strategien. 
Hvordan vil statsråden følge opp strategien?",Tage Pettersen,Høyre,2021-10-21,2021-10-27
2960,2021-2022,"Hva vil statsråden foreta seg for å etterkomme byggfagforeningenes krav om et straksforbud mot bruk av bemanningsbyråer i byggebransjen i Oslofjordområdet, slik Arbeiderpartiet og Senterpartiet gjentatte ganger har foreslått i Stortinget tidligere, og hvor raskt kan vi regne med at dette kommer på plass?",Mímir Kristjánsson,Rødt,2021-10-20,2021-10-27
2961,2021-2022,"Solberg-regjeringen har igangsatt viktige statlige digitaliseringsprosjekter, som for eksempel i skatteetaten. Fellesløsningene bidrar til å gjøre hverdagen for innbyggere og bedrifter enklere og tryggere. Rådgivernæringen utgjør en viktig spisskompetanse i flere digitaliseringsprosjekter, men i Hurdalsplattformen vil regjeringen ""Kutte i konsulentbruk i staten ved å utvikle egen kompetanse"".
Hvordan vil digitaliseringsprosjektene underlagt Finansdepartementet fortsette, uten bruk av rådgivere fra privat sektor med riktig spisskompetanse?",Linda Hofstad Helleland,Høyre,2021-10-20,2021-10-27
2962,2021-2022,"Hva er statsrådens holdning til å hente IS-kvinner til Norge, og hvordan vurderer hun sikkerhetsrisikoen for det norske folk ved å gjøre dette?",Erlend Wiborg,Fremskrittspartiet,2021-10-20,2021-10-27
2963,2021-2022,"Kan utenriksministeren avkrefte at det jobbes med å hente IS-kvinner til Norge, og kan hun videre garantere at den norske stat ikke vil bidra til å hente IS-kvinner til Norge?",Sylvi Listhaug,Fremskrittspartiet,2021-10-20,2021-10-27
2964,2021-2022,"I valkampen i Hordaland snakka regjeringspartia Arbeidarpartiet og Senterpartiet mot kvarandre om Hordfast. Der Arbeidarpartiet sine representantar la vekt på at traseen og konseptet låg fast, snakka Senterpartiet sine kandidatar om omkamp om trasé. Hurdalsplattforma nemnde ikkje Hordfast, så det er viktig for vidare framdrift å få klarlagt kva for parti sitt syn som er førande for regjeringa si haldning.
Er det Arbeidarpartiet eller Senterpartiet sine utsegner i valkampen som regjeringa lyttar til?",Helge André Njåstad,Fremskrittspartiet,2021-10-15,2021-10-27
2965,2021-2022,"Det blir hevda frå Senterpartiet og Arbeidarpartiet sine politikarar i Møre og Romsdal at fylket må kutte betydeleg i CO2-utslepp, og dei har vedteke at fylket skal bli miljøfylke nr. 1. Samtidig vil politikarar frå desse partia også bygge ny E39 med Møreaksen, snart 400 meter under Romsdalsfjorden og kilometervis med tunnel, mesteparten eitløps. Utsleppa blir formidable med ny verdsrekord i undersjøisk tunnel ved ei eventuell realisering av Møreaksen.
Korleis kan statsråden forklare at Møre og Romsdal skal kunne bli miljøfylke nr. 1 ved å bygge Møreaksen?",Frank Edvard Sve,Fremskrittspartiet,2021-10-14,2021-10-27
2966,2022-2023,"Det brukes betydelige ressurser på å føre tilsyn med privatskolesektoren i Norge. Mest kjent er kanskje Akademiet-saken. Det har kommet fram at skolekjeden har motarbeidet selve tilsynsprosessen og slik generert enda mer arbeid og en større økonomisk belastning.
Ser statsråden utfordringen i at så mye av fellesskapets ressurser brukes på å ettergå hvorvidt fellesskapets resurser brukes i henhold til gjeldende lover og regler?",Hege Bae Nyholt,Rødt,2023-05-16,2023-05-24
2967,2022-2023,"I februar spurte jeg statsråden om hvorvidt utvalget som skal granske terrorangrepet i Oslo i 2022 har tilstrekkelig bredt mandat og sammensetning til å belyse alle sider ved samhandlingen mellom PST og E-tjenesten. Statsrådens svar var bekreftende. Siden da har det kommet frem flere nye opplysninger i media, særlig VGs avsløringer av dialogen E-tjenesten hadde med en islamist. 
Mener statsråden fortsatt at mandatet til og sammensetningen av utvalget er brede nok til å belyse samspillet mellom PST og E-tjenesten i forkant av terrorangrepet?",Sveinung Stensland,Høyre,2023-05-16,2023-05-24
2968,2022-2023,"Den 21. september 2022 hadde statsråden et utspill i Dagbladet, hvor vi kunne lese følgende: ""Nå varsler justis- og beredskapsminister Emilie Enger Mehl at regjeringen vil gjøre en rekke tiltak, som å endre reglene for bruk av voldsalarm."" Dette er nå godt over et halvt år siden. Forslaget statsråden lanserte, er et forslag Høyre i regjering sendte på høring for over halvannet år siden. Regjeringen har fortsatt ikke lagt frem noe lovforslag om omvendt voldsalarm. 
Hvilke grep har statsråden gjort for å øke bruken av omvendt voldsalarm?",Ingunn Foss,Høyre,2023-05-16,2023-05-24
2969,2022-2023,"I Hurdalsplattformen sier regjeringen: ""Klima og miljø skal vurderes mer helhetlig i TFO-rundene."" Den 10. mai utlyste regjeringen nytt leteareal gjennom ordningen, uten at dette ble nevnt, og uten et oppdatert faktagrunnlag om klima og miljø. Det samme skjedde i 2022, men da skrev regjeringen at de ville komme tilbake til hvordan formuleringen ville bli fulgt opp for senere runder. Det ble det tilsynelatende ikke noe av.
Har regjeringen avlyst Hurdalsplattformens punkt om en mer helhetlig vurdering av klima og miljø?",Sofie Marhaug,Rødt,2023-05-16,2023-05-24
2970,2022-2023,"I over 400 dager har Olje- og energidepartementet hatt klage om ny 420 kV-høyspentlinje fra Hamang til Smestad til behandling. Statnett mener kabel i bakken og luftspenn er teknisk likeverdige og har søkt konsesjon for begge alternativer, men NVE valgte luftspenn på grunn av lavere investeringskostnad. Saken har prinsipiell betydning: aldri før er slike luftspenn ført gjennom boligområder.
Hvordan vil statsråden sørge for en helhetlig samfunnsøkonomisk alternativanalyse i tråd med rundskriv R-109, inkludert oppdatert grunnlag fra Oslo og Bærum kommuner?",Henrik Asheim,Høyre,2023-05-16,2023-05-24
2971,2022-2023,"Et regjeringsnedsatt utvalg skal vurdere om politiet kan og bør gis tilgang til andre straffeprosessuelle tvangsmidler enn etter gjeldende rett i saker som gjelder bruk og besittelse av narkotika til eget bruk. Slike tvangsmidler kan for eksempel være ransaking, pågripelse eller varetektsfengsling. 
Hvilke straffeprosessuelle tvangsmidler ser statsråden for seg at politiet skal få, som de ikke har i dag?",Sandra Bruflot,Høyre,2023-05-16,2023-05-24
2972,2022-2023,"Statsminister Jonas Gahr Støre deltok 16. mai på Europarådets 4. toppmøte i Reykjavik for stats- og regjeringsledere fra de 46 medlemslandene. Temaet var hvordan man kan styrke og fornye Europarådets arbeidet med demokrati, rettsstatsprinsipper og menneskerettigheter. Temaet er viktig, særlig i lys av krigen i Ukraina, men også fordi vi opplever at demokratiets stilling er i tilbakegang i Europa.
Hvordan bedømmer statsministeren viktigheten av igjen å aktualisere arbeidet for disse verdiene, og hvordan vurderer han Europarådets rolle?",Fredrik Holm,Høyre,2023-05-15,2023-05-24
2973,2022-2023,"En ny forskningsrapport om transnasjonal undertrykkelse, bestilt av Arbeids- og inkluderingsdepartementet, viser at den norske regjeringen for tiden ikke prioriterer kampen mot transnasjonal undertrykkelse høyt. Rapporten peker på justis- og utenrikssektoren. Vi har altså eritreere, etiopiere, tsjetsjenere, tyrkere og uigurer som ikke lever frie liv i Norge, men blir utsatt for press og kontroll fra hjemlandet. Eritreere i Norge blir for eksempel pålagt å betale to prosent skatt til Eritrea. Innkrevingskontoret ligger i Karl Johans gate. 
Hvordan vil regjeringen beskytte norske innbyggere mot transnasjonal undertrykkelse?",Ola Elvestuen,Venstre,2023-05-11,2023-05-24
2974,2022-2023," En god skole er det viktigste  vi som samfunn kan gi barn og unge, slik at alle får utviklet sine  evner og talenter uavhengig av økonomi og bakgrunn. En god skole  gir ungdom mulighet til å få fagbrev eller studiekompetanse, som  er billetten inn i arbeidslivet. I Norge lykkes vi bedre enn de fleste  med nettopp dette. Nå fullfører nesten 5 300 flere elever videregående,  hvert år, enn da Solberg-regjeringen overtok i 2013. Flere ungdommer  velger yrkesfag. De med det svakeste utgangspunktet har forbedret  seg mest. 

Men hva gjør regjeringen? Så langt har de ikke fremmet et eneste nytt forslag som bidrar til å løfte kvalitet og innhold i skolen. Arbeiderpartiet har i stedet drevet en systematisk reversering av tiltak som fungerer. Lærerspesialistordningen, som skal bidra til å løfte begynneropplæringen så flere kan knekke lese- og skrivekoden, er skrotet. Kompetansekravene som gjaldt alle lærere, er reversert. Og sist: Nå skal fraværsgrensen bort. Fraværsgrensen løser selvsagt ikke alle utfordringer, men den har vært en ubetinget suksess når det gjelder å øke elevenes tilstedeværelse på skolen. Fra sluttrapporten i 2020 kan vi lese at blant elevene i videregående skole har fraværet på skolen gått ned med i snitt 27 pst. etter at fraværsgrensen kom. 

Og videre: 

Med andre ord: Elevene lærer mer.

Er statsministeren uenig i disse faglige konklusjonene fra evalueringen?

",Jan Tore Sanner,Høyre,2023-05-10,2023-05-10
2975,2022-2023," I budsjettet i høst  kom regjeringen med store kutt og fjerning av øremerkede midler  til ideelle aktører. Blant de aktørene som mistet direkte støtte  eller fikk en kraftig reduksjon gjennom søknadsprosessene med Helsedirektoratet,  er ideelle rusinstitusjoner og deler av Modum Bad. Modum Bad må  i tillegg fjerne 3 000 behandlingsplasser fordi en har mistet fritt  behandlingsvalg, samtidig som køene øker i forhold til behovet for  psykisk helsetjeneste. 

Det er helt greit å gjemme seg bak et stramt budsjett og ideologisk å mene at det er vår felles helsetjeneste som skal løse dette, men en må ta inn over seg at vår felles helsetjeneste i dag faktisk har en opprinnelse i og ble startet av ideelle aktører, som så behov, lagde tilbud og møtte behovet. Nå river regjeringen vekk den forutsigbarheten som flere av disse aktørene har hatt og har. Hvem er det som taper på det? Jo, det er pasientene og de pårørende. De som har falt mellom alle stolene i vår felles helsetjeneste, hvor skal de gå nå? De står helt alene.

Det som bekymrer meg aller mest, er at det virker som regjeringen ikke er villig til å forstå betydningen og verdien disse ideelle tilbudene faktisk gir til samfunnet. De som nå blir stående alene fordi veiledningssenteret til Sanitetskvinnene forsvinner, eller de som har gått til Stine Sofies Stiftelse og fått samtaler fordi de har mistet et barn, har nå ingen tilbud. Hva slags tilbud vil regjeringen gi til dem som er avhengige av ideelle og frivillige aktører som i dag ikke får støtte til å drive det arbeidet som de driver?

",Olaug Vervik Bollestad,Kristelig Folkeparti,2023-05-10,2023-05-10
2976,2022-2023," Noreg har ein forpliktande  klimaavtale med EU om kor mykje vi skal redusere klimagassutsleppa  kvart år fram mot 2030. Dette er ikkje mål som er valfrie å nå,  det er mål vi må nå.

Norske utslepp går nedover, men det går for sakte, og vi er enno ikkje på rett bane til å nå dei måla. I ein slik situasjon skulle ein tru at regjeringa gjorde det ho kunne for å forsterke klimapolitikken, men kva har skjedd? Jo, regjeringa gjer det motsette. Dei største utsleppa vi må kutte, i tråd med avtalen med EU, finn vi i transportsektoren. Kva har regjeringa gjort der? Dei starta med å gjere det dyrare å kjøpe elbilar, dei følgde opp med å senke klimaavgiftene med 1,7 mrd. kr i inneverande år, og i førre veke vart det varsla at det ikkje lenger vil bli gjeve støtte til elektriske varebilar eller biogasskøyretøy. No har transportetatane levert ein rapport til regjeringa der dei konkluderer med at det med dagens politikk ikkje vil vere mogleg å nå klimamåla for transportsektoren. 

Då kunne ein kanskje tenkje seg at ein gjorde meir for å kutte i andre sektorar. I den nest viktigaste sektoren for å nå klimamåla med EU, landbrukssektoren, går det i revers. Utsleppa frå landbruket aukar – dei går ikkje ned. I vår har landbruksminister Borch varsla at på hennar vakt skal det ikkje skje endringar i husdyrproduksjonen for å følgje opp kosthaldsråda. Husdyrproduksjon er den største kjelda til utslepp i landbruket, og landbruksministeren har med det i praksis avvist klimaavtalen staten har med landbruket.

Det er ikkje det at regjeringa raserer norsk klimapolitikk. Mange gode verkemiddel vert vidareførte, men kvar gong regjeringa gjer noko nytt, går det i feil retning. Det er stadige små knepp i retning høgare klimagassutslepp, samtidig som vi har ein avtale som vi må oppfylle.

Då vert spørsmålet: Kan statsministeren nemne eit einaste nytt tiltak denne regjeringa har kome med for å styrkje klimapolitikken i ikkje-kvotepliktig sektor?

",Sveinung Rotevatn,Venstre,2023-05-10,2023-05-10
2977,2022-2023," Jeg vil begynne med å  gratulere statsministeren med et vel gjennomført landsmøte. Jeg  kan dessverre ikke tilby like lang applaus i dag – jeg har bare  2 minutter til rådighet, ikke 15 minutter – men et klapp på skulderen  har jeg likevel lyst å gi statsministeren. Når jeg ser den firerbanden  av borgerlige partier som rykket ut i går og beskyldte dagens regjering  for å svikte de svakeste, er jeg i alle fall glad for at det er  statsministeren som står her som statsminister, og ikke konkurrenten.  Det var et utspill preget av det Kåre Willoch kalte «erindringsforskyvelse».  Man har altså glemt alle de kuttene man selv gjennomførte overfor  de aller fattigste, enten det var karensår i arbeidsavklaringspenger,  barnetillegg til uføre eller noe annet. Det skal i alle fall statsministeren  ha: Vi står sammen om å hindre at den gjengen vender tilbake til makten.

Det var den søte kløen, men etterpå kommer den sure svien – slik er det. I sin tale til Arbeiderpartiets landsmøte sa statsministeren at alderspensjonistene kommer til å bli inntektsvinnere i år. Det er et fint løfte, men det er et løfte jeg stiller meg litt spørrende til. Jeg har regnet litt på det: Hvis det er som ekspertene sier, at en gift minstepensjonist får en økning på 6,6 pst. neste år, vil vedkommende øke sin minstepensjon med 11 290 kr. Men hvis en gift statsminister får en lønnsvekst på 5,2 pst. neste år, vil vedkommende få en økning i sin godtgjørelse på 97 228 kr. Det er altså ca. 97 000 kr til den gifte statsministeren og ca. 11 000 kr til den gifte minstepensjonisten. Da er spørsmålet:

Hvem av disse to blir egentlig inntektsvinneren?

",Mímir Kristjánsson,Rødt,2023-05-10,2023-05-10
2978,2022-2023," Sist helg hadde Arbeiderpartiet  landsmøte. Jeg har lyst til å starte med å gratulere med det. I  forkant av landsmøtet var det flere som ønsket en debatt om den  såkalte arbeidslinja og nivået på ytelser. SV er blant dem som har  ønsket denne debatten velkommen, fordi vi ikke ser noen motsetning  mellom målet om arbeid og aktivitet til alle og en sosialpolitikk  med ytelser man faktisk kan leve av. Men vi ser store problemer  med en arbeidslinje som lever opp til mantraet om at det skal lønne  seg å jobbe, fordi den baserer seg på en antagelse om at det er  mangelen på vilje og motivasjon som gjør at folk ikke er i jobb. Konsekvensen  blir jo at ytelsene skal ligge under den lavest mulige tenkte lønnen  på en jobb man kunne hatt, om helsen var annerledes. Derfor styres  nivået på ytelsene i dag av frykten for at noen skal få litt for  mye i trygd, istedenfor erkjennelsen av at folk og familier lever  i fattigdom.

Politikken har gradvis blitt styrt av denne forestillingen om at hvis man bare holder ytelsene nede, vil de økonomiske insentivene gjøre at folk blir friske nok til å delta i jobb, fordi det lønner seg – som om det er noe vi kan velge selv. Landsmøtet til Arbeiderpartiet vedtok at «Arbeiderpartiets mål er at nivået på trygdeytelsene sikrer at folk kan leve anstendige liv». Vi vet at det er flere trygdeytelser mange folk er avhengige av, som ligger på et nivå under fattigdomsgrensen. En ting jeg har tenkt på etter at jeg så det vedtaket, er om statsministeren mener at et anstendig liv innebærer et liv over eller under fattigdomsgrensen.

",Kirsti Bergstø,Sosialistisk Venstreparti,2023-05-10,2023-05-10
2979,2022-2023," Siden statsministeren tiltrådte,  har behandlingskøene for rus og psykiatri skutt i været. Det er  noen av de aller sykeste i samfunnet som rammes av dette. Antallet  i behandlingskø innen rus og psykiatri har økt med 18,9 pst. For  barn og unge har køen til psykiatrien vokst med hele 44 pst. Det er  nesten 5 400 barn og unge som nå venter på å få hjelp. 

Nå ser vi resultatene av at regjeringen har skrotet fritt behandlingsvalg og redusert støtten til frivillige organisasjoner, og en rekke sykehus som kutter kraftig i tilbudet. Psykisk syke med alvorlige diagnoser som spiseforstyrrelser og traumer opplever nå at både behandlingstilbud og det rådgivende tilbudet blir rasert. Konsekvensen er at mange som tidligere har fått hjelp, må vente altfor lenge i kø, mens problemene deres bare blir større. 

Regjeringspartiene ble advart mot å skrote fritt behandlingsvalg fordi det ville føre til lengre køer. Advarslene har også vært mange om de langsiktige konsekvensene av pandemien, særlig for barn og unge. Dessverre ser vi at de som ropte varsku, hadde helt rett. I fjor var det 7 000 flere barn som ble henvist til psykiatrien – en økning på 26 pst. siden 2019. 

Har denne regjeringen lyttet til alle advarslene? Absolutt ikke. Det har åpenbart vært viktigere å bekjempe private behandlingstilbud enn å sikre at de som trenger hjelp, får det. Flere og flere private behandlingstilbud, som det er stort behov for, melder nå at de må legge ned fordi fritt behandlingsvalg ble skrotet og at de ikke får avtaler med helseforetakene.

Hvorfor valgte statsministeren ikke å lytte til advarslene om den ventede veksten i behovet for psykisk helsehjelp, og utsette avviklingen av fritt behandlingsvalg til det offentlige behandlingstilbudet var bygget opp for å møte utfordringene?

",Bård Hoksrud,Fremskrittspartiet,2023-05-10,2023-05-10
2980,2022-2023," I morgen kommer revidert nasjonalbudsjett,  og dermed er også grunnlaget for regjeringens økonomiske politikk  oppe til ny diskusjon. Jeg ville kanskje kalt det reversert nasjonalbudsjett  i år. Vi har sett mange tendenser til at regjeringen vil reversere  vår politikk fra den forrige regjeringen. Nå ser vi også tydelige  tendenser til at man skal reversere sin egen politikk fra i høst.  En rekke punkt som det ble kuttet inn på og strammet inn på i fjor,  er nå lagt inn for økning igjen. Noe av det er helt bra; noe av  det mente vi også, men vi har altså reelt sett i fire måneder ikke  hatt et fungerende statsbudsjett fordi så mange store utgifter har  blitt skjøvet foran seg. Da er det viktig å spørre regjeringen:  Hva slags økonomisk politikk, og hvilke utsikter, er det de faktisk  ser? 

I høst definerte regjeringen sin politikk på at det skulle være en trygg økonomisk styring, og at det nå var å bruke mindre oljepenger i statsbudsjettet. I lang tid har svaret på de fleste utfordringene i Norge vært å øke oljepengebruken. Den tiden er forbi. Å bruke mer penger nå vil skape nye problemer fordi vi risikerer å bidra til en lønns- og prisstigningsvekst som holder seg så høy at sentralbanken må øke renten mer, og raskere enn nødvendig. Det er pressemeldingen fra budsjettet i fjor for inneværende år.

Så har nå statsministeren og finansministeren nylig annonsert det motsatte budskapet. Nå skal det brukes mye mer penger i revidert nasjonalbudsjett. Tiden for det som blir definert som trygg økonomisk styring, er åpenbart forbi. Da er det grunnlag for å stille spørsmål til statsministeren: Hva er det som gjør at det nå er grunnlag for å bruke mer oljepenger? Er det lavere prisvekst? Er det en annen konjunkturutvikling? Hva er grunnlaget for at det å holde igjen, ikke lenger er et budskap i den økonomiske politikken?

",Erna Solberg,Høyre,2023-05-10,2023-05-10
2981,2022-2023,"I NOU 2023: 14 Forsvarskommisjonen av 2021 – Forsvar for fred og frihet foreslår forsvarskommisjonen tre løft for å møte sikkerhetssituasjonen de neste 10–20 årene. Under overskriften ""Løft 1 – kritiske tiltak for å styrke egenevnen"" nevnes behovet for rask oppgradering av luftvern og utdanningskapasitet. Under løft 2 og 3 nevnes behov for mer personell i hele Forsvaret, en større hær og lagdelt, inkludert langtrekkende, luftvernbeskyttelse rundt blant annet Oslo, Bergen og Trondheim. 
Hvordan vil statsråden følge opp disse anbefalingene?",Bjørnar Moxnes,Rødt,2023-05-04,2023-05-24
2982,2022-2023,"Stortinget har vedtatt å innføre et voksenvaksinasjonsprogram og å få på plass en automatisk påminnelsesordning, men i folkehelsemeldingen følger ikke regjeringen opp dette. Her står det bare at regjeringen skal ""arbeide videre"" med det. Et voksenvaksinasjonsprogram vil sette vaksineanbefalinger i system og bidra til bedre bekjempelse av smittsomme sykdommer, men også redusere belastningen i arbeidslivet og helse- og omsorgstjenesten. 
Hva er grunnen til at regjeringen ikke følger opp Stortingets vedtak om et voksenvaksinasjonsprogram?",Erlend Svardal Bøe,Høyre,2023-05-04,2023-05-10
2983,2022-2023,"Et ekspertutvalg har anbefalt regjeringen å ta en større del av inntektene fra verdiskapingen ute i kommunene og bringe inntektene inn til Finansdepartementet. Dette vil ramme Distrikts-Norge svært hard, og særlig Kyst-Norge på grunn av den foreslåtte endringen i beskatning av havbruk og formue. Alt dette blir gjort for å øke statens pengebinge, mens man fordeler småpenger tilbake til kommunene. 
Kan statsråden bekrefte at man nå legger bort forslag om å ta penger fra havbrukskommuner og kommunene sin andel av formuesskatten?",Helge André Njåstad,Fremskrittspartiet,2023-05-04,2023-05-10
2984,2022-2023,"Utvikling av næringslivet på Svalbard er svært viktig for å sikre fortsatt norsk bosetting. I forbindelse med covid-19-pandemien fikk Longyearbyen to egne støttepakker, som blant annet skulle gå til reiselivsnæringen. Sluttrapporten viser et underforbruk på omtrent 7,9 millioner kroner. Lokalstyret har søkt departementet om å få plassere disse midlene i et eget næringsfond for Svalbard, men søknaden har ikke blitt innvilget. 
Hvordan ser statsråden på et slikt næringsfond for å styrke næringslivet – og spesielt reiselivet – på Svalbard?",Bengt Rune Strifeldt,Fremskrittspartiet,2023-05-04,2023-05-10
2985,2022-2023,"Andelen innleie i Norge er under 2 pst. av arbeidsstokken, men det har vært en noe høyere andel i Oslo-området. Jeg forstår det slik at dette er bakgrunnen for at regjeringen innfører et forbud mot innleie i byggebransjen i denne delen av landet.
Men når innleieandelen er så lav som under 2 pst. på landsbasis, hvorfor var det nødvendig av regjeringen å påføre så store innstramminger i adgangen til innleie i hele landet?",Anna Molberg,Høyre,2023-05-04,2023-05-10
2986,2022-2023,"Stortingsrepresentant Trygve Slagsvold Vedum la i september 2020 frem et forslag i Stortinget om en stortingsmelding om hvordan Norge kan sikre nasjonalt eierskap i viktige bedrifter, infrastruktur og teknologier. Han varslet en kamp mot salg av Norge. I 2021 var utenlandsk eierskap i norske virksomheter for første gang større enn norsk privat eierskap, ifølge en rapport fra Menon Economics. 
Ser statsråden verdien av norsk privat eierskap i norske bedrifter, og hva vil han eventuelt gjøre for å styrke det?",Roy Steffensen,Fremskrittspartiet,2023-05-04,2023-05-10
2987,2022-2023,"Under koronapandemien var det offentlige helsevesenet avhengig av de private helseaktørene i smittebekjempelsen, blant annet koronatesting. Oslo kommune inngikk avtaler med private helseaktører som Dr. Dropin og Aleris, og oppgir at dette var avgjørende for at det på kort tid ble bygget opp nødvendig kapasitet for smittetesting. Samtidig motarbeider det rød-grønne byrådet i Oslo private helseaktører. 
Hvordan vil statsråden sikre at vi har private helseaktører som har kapasitet til å bistå det offentlige under neste helsekrise?",Bård Hoksrud,Fremskrittspartiet,2023-05-04,2023-05-10
2988,2022-2023,"I statsbudsjettet for 2023 bevilget regjeringen og Sosialistisk Venstreparti 160 millioner kroner til Husbanken som kommunene kunne søke på for å energieffektivisere for eksempel kommunale utleieboliger eller eldreboliger. Samme dag som Arbeiderpartiets landsmøte startet, lanserte statsråden 100 ekstra millioner kroner til dette, som skal komme i revidert nasjonalbudsjett. 
Har regjeringen oversikt over resultatene av den opprinnelige bevilgningen og hvordan den traff leietakere, og når vil de nye midlene bli utbetalt?",Sofie Marhaug,Rødt,2023-05-04,2023-05-10
2989,2022-2023,"Årets konjunkturrapport fra Norsk Industri viser at framtidsutsiktene for norske industribedrifter er høyst usikre, ikke minst på grunn av de høye strømprisene. Inflasjon, høyere renter, dyrere mat og høye strømpriser skaper økte utgifter for bedriftene. Vi ser at også verdens mest brukte kredittopplysningsforetak, Creditsafe Norge, mener 2023 kan bli et rekordår for konkurser i Norge. 
Vil statsråden vurdere nye tiltak på energiområdet som kan bedre situasjonen for næringslivet fremover?",Terje Halleland,Fremskrittspartiet,2023-05-04,2023-05-10
2990,2022-2023,"Havbunnen utenfor Norge har mineraler nok til å dekke forbruket i verden i mange år. Mineraler er viktig i det grønne skiftet. EU har karakterisert tilgangen på mange av mineralene som kritisk. Energikrisen og det økende konfliktnivået med Russland og Kina bidrar også til å styrke behovet for mer utvinning i demokratiske land. Norge har svært kompetente miljøer på dette feltet.
Vil statsråden sette fart på utviklingen, og legge til rette for at kommersielle selskaper kommer i gang med å utvinne mineralforekomster på havbunnen?",Marius Arion Nilsen,Fremskrittspartiet,2023-05-04,2023-05-10
2991,2022-2023,"Arbeidslinja må ligge fast, det skal alltid lønne seg å jobbe. Dette er viktig for at den norske velferdsmodellen skal kunne videreføres. Arbeidslinja er ikke minst viktig for at norske bedrifter skal få den arbeidskraften og kompetansen de trenger. Arbeiderpartiet og regjeringen har lovet ""arbeid til alle og ungdomsgaranti"". 
Hvordan jobber statsråden for å oppfylle disse lovnadene, og har hun dialog med næringslivet om dette?",Dagfinn Henrik Olsen,Fremskrittspartiet,2023-05-04,2023-05-10
2992,2022-2023,"Statsråden svarte meg den 26. april på mitt skriftlige spørsmål nr. 2005 (2022–2023): ""Det har vært vedvarende høyt omfang av innleie i deler av arbeidslivet, særlig gjelder dette byggenæringen i Oslofjord-området. I Prop. 131 L (2021–2022) uttaler departementet at det er grunn til å anta at innleie begrunnet i at arbeidet er av midlertidig karakter er blitt benyttet i større omfang enn det arbeidsmiljøloven ga grunnlag for [...].""
Hvorfor påfører regjeringen en utfordring, som i hovedsak er i byggenæringen i Oslofjord-området, til hele industrien i Rogaland?",Margret Hagerup,Høyre,2023-05-04,2023-05-10
2993,2022-2023,"I NHOs årlige kompetansebarometer sier 65 pst. av norske bedrifter at de mangler kompetanse, noe som særlig gjelder bransjene transport og bygg/anlegg. Samtidig har regjeringen innført et innleieforbud for byggeplasser på det sentrale Østlandet. Nelfo har uttalt at dette gir de store utenlandske aktørene en konkurransefordel. Vi ser også en høy inflasjon i samfunnet, noe byggebransjen har slitt særdeles med over flere år. 
Kan statsråden redegjøre for om det er gjort noen analyse/utredning av hvor inflasjonsdrivende innleieforbudet er?",Himanshu Gulati,Fremskrittspartiet,2023-05-04,2023-05-10
2994,2022-2023,"Nylig kunne vi lese i VG at norske midler til et EU-fond under den forrige regjeringen, for blant annet å hindre migrasjon fra Sudan nordover mot Europa, har bidratt til å styrke den paramilitære styrken RSF, som nå er part i den grusomme konflikten som utspiller seg i Sudan. Over en periode på syv år bidro Norge med 262 millioner kroner. 
Kan utenriksministeren utdype hvor god kontroll regjeringen har med norske skattebetaleres penger som brukes til liknende bistandsformål, og med at disse ikke bidrar til å forsterke konflikter i regioner utenfor Europa?",Tobias Drevland Lund,Rødt,2023-05-04,2023-05-10
2995,2022-2023,"I regjeringens handlingsplan mot sosial dumping og arbeidslivskriminalitet er lønnstyveri ikke nevnt med et eneste ord. 
Hvilke konkrete tiltak vil regjeringen sette inn for å forebygge og slå ned på lønnstyveri?",Aleksander Stokkebø,Høyre,2023-05-04,2023-05-10
2996,2022-2023,"Er statsråden bekymret for at usikkerheten regjeringen har skapt knyttet til rammebetingelser for næringslivet og næringslivets eiere, kan gå ut over investeringer, vekst og sysselsetting over hele landet?",Sivert Bjørnstad,Fremskrittspartiet,2023-05-04,2023-05-10
2997,2022-2023,"Dagleg leiar i Eid Elektro slår i Elektro 24-7 alarm om at 2023 kan bli året då norsk elektrobransje hamnar på utanlandske hender. Han seier: ""[...] ukentlig kommer pressemeldinger om norske elektrofirma som er kjøpt opp av utenlandske investorer. Norsk eierskap er under sterkt press og dette er et resultat av feilslått norsk skattepolitikk.""
Er statsråden einig i at nedbygging av norsk eigarskap er ein skade som ikkje kan reverserast og at skattepolitikken overfor norske bedriftseigarar må endrast før det er for seint?",Alfred Jens Bjørlo,Venstre,2023-05-04,2023-05-10
2998,2022-2023," En av de store utfordringene  framover er mangel på arbeidskraft. I den nye barnevernsloven har  vi stilt nye og nødvendige krav til kompetanse i barnevernet. Det  er innført krav om at nyansatte på institusjoner minst skal ha relevant  utdanning på bachelor-nivå, men mange ansatte med lang kompetanse  fra miljøterapeutisk arbeid med barn og unge med sammensatte utfordringer  har ikke den formelle kompetansen som det nå stilles krav om. 

Vi har også lovfestet krav til masterutdanning for ansatte i det kommunale barnevernet og for institusjonslederne. I 2020 hadde rundt 7 pst. av de ansatte i det kommunale barnevernet mastergradsutdanning. I sum innebærer dette at det i framtiden vil være behov for langt flere ansatte med relevant utdanning innen barnevernet. De tillitsvalgte i Bufetat delte nylig den samme bekymringen i en kronikk. De er tydelige på at man allerede i dag ikke klarer å rekruttere nok kvalifiserte ansatte.

Ferske tall fra Samordna opptak viser at rekordfå har barnevernsstudier som sitt førstevalg. Det er faktisk det laveste tallet på ti år, og det er det laveste tallet på ni år om vi ser på søkertallene totalt sett.

Barnevernsutvalget skriver i sin ferske rapport:

Dette er alvorlig. «Alle» mangler folk, og mange mangler kompetanse.

Hvordan vil statsråden bidra til å få opp søkertallene til barnevernsstudiene, slik at sårbare barn kan møte kompetente folk som har tid nok til å gi trygge og gode tjenester?

",Tage Pettersen,Høyre,2023-05-03,2023-05-03
2999,2022-2023," Miljøteknologiordningen:  Statsråd Skjæran har helt siden tiltredelsen sagt at regelverket  for lukkede anlegg i sjø er like om hjørnet. Til Kyst.no sa han  18. november 2021: «Vi skal ikke være noen sinke».

På AqKva-konferansen i Bergen i januar i år sa statssekretær Kristina Sigurdsdottir Hansen til IntraFish om miljøteknologiordningen: 

Heller ikke den gangen holdt de ord, og nå er hele greia som kjent sendt som tilleggsmandat til Havbruksutvalget. De har utsatt sin framleggelse til september, så skal den ut på høring, og så skal det utarbeides forslag. Det vil altså ta lang, lang tid før noe kommer til Stortinget. Det er veldig spesielt, i og med at statsråd Skjæran høsten 2021 sa at de ikke skulle være noen sinke. 

Har statsråden forståelse for at næringen er frustrert over at gjentatte løfter stadig blir brutt? Når kan næringen forvente at statsråden vil komme til Stortinget med saken?

",Bengt Rune Strifeldt,Fremskrittspartiet,2023-05-03,2023-05-03
3000,2022-2023," Miljøteknologiordningen  ble foreslått av regjeringen Solberg for å fremme en mer bærekraftig  havbruksnæring. Ordningen var ment for å hindre smitte fra lakselus,  øke overlevelse for fisken og ta opp minst 60 pst. mer av slammet.  Ordningen har vært på høring, og det har vakt voldsom entusiasme  fra alle hold, for ved mer bruk av riktig teknologi kan Norge hente  ut av de erfaringene at vi er så langt framme på teknologi, redusere  fotavtrykket og øke matproduksjonen i havet. 

Så sent som i januar sa fiskeriministeren at ordningen skulle komme om noen uker. Likevel har ministeren nå valgt å avvente havbruksutvalgets innstilling. Konsekvensen av dette er at vi nå må avvente utvalgets innstilling når den kommer i løpet av høsten samt utsendelse av en ny stortingsmelding. Vi må også ha en ny høringsrunde igjen før iverksettelse. 

Sirkulære verdikjeder, hvor slam er tenkt som en ressurs inn i nye verdikjeder, som biogass og gjødsel, utsettes eller forsvinner, fordi man nå ikke får til et samarbeid med myndighetene som næringen ønsker seg. 

Hadde ikke en iverksettelse av miljøteknologiordningen nå med utgangspunkt i de høringssvarene som statsråden har hatt på sitt bord, vært bedre for alle involverte parter enn å utsette kanskje i to år til?

",Linda Hofstad Helleland,Høyre,2023-05-03,2023-05-03
3001,2022-2023," I 2019 kom Riksrevisjonen  med sin rapport om kvotepolitikken i Norge de siste ti årene. Denne  hadde en sterk kritikk med tanke på at flere fiskeriavhengige samfunn  har fått mindre fiskeriaktivitet, politikken har utfordret fiskeripolitiske prinsipper  og lovgivning har gjort at flere kvoter og dermed mer penger og  makt er konsentrert på færre hender. 

I arbeidet med den nye kvotemeldingen har statsråd Skjæran meldt at vi skal få en fiskeripolitikk som ikke bidrar til mer sentralisering, ikke til at flere kvoter samles på færre hender, eller at verdier flyttes vekk fra der de skapes. 

Da blir spørsmålet til statsråd Bjørnar Skjæran: Kan statsråden fortelle hvordan han vil bruke den kommende kvotemeldingen til å svare ut kritikken fra Riksrevisjonen?

",Geir Jørgensen,Rødt,2023-05-03,2023-05-03
3002,2022-2023," Jeg vil stille følgende spørsmål  til barne- og familieministeren: Vi lever i en dyrtid. Forskjellene  øker, og det blir stadig større gap mellom dem som har råd til alt,  og de som må snu på kronen. Ifølge den siste målingen til Redd Barna  vokser over 11 pst. av barn i Norge opp i en fattig familie. Det betyr  at vi i snitt har to–tre elever i hvert klasserom som lever i en  familie med dårlig råd. Så langt er det ingenting som tyder på at  det blir færre fattige barn i Norge i tiden som kommer, og vi savner  målrettede strakstiltak som kan forebygge risikoen vi løper knyttet  til barns helse og følelse av mulighetsrom. 

Vi har fått til flere tiltak på Stortinget, som billigere fritidsaktiviteter, utstyrssentraler og åpne møteplasser som fritidsklubber, som er bra og bidrar til å skåne barn for konsekvensene av foreldrenes økonomiske situasjon. Vi har også sørget for at flere barn får være med på leken gjennom gratis halvdagsplass i SFO for 1. og 2. trinn, noe som har økt deltakelsen over hele landet. Men disse gjennomslagene er ikke nok. Dersom foreldre ikke hjelpes ut i arbeidslivet eller til en trygd å leve av, vil oppveksten i barnefattigdom bli vesentlig dårligere enn utgangspunktet. 

Hvilke tiltak ser statsråden for seg er nødvendig, og hva vil hun gjøre for at andelen barn som vokser opp i fattige familier, går ned?

",Kathy Lie,Sosialistisk Venstreparti,2023-05-03,2023-05-03
3003,2022-2023," Mitt spørsmål går til barne-  og familieministeren.

I januar opplevde vi en forferdelig tragedie i Spydeberg. To unge mennesker mistet livet, to jenter som sto på terskelen til voksenlivet. Jentene var under tilsyn av barnevernet, noe som gjør at man må stille seg en rekke spørsmål. 

Vi kan selvsagt ikke i denne sal gå inn i en enkeltsak som fortsatt er under etterforskning og gransking, og som skal i rettsvesenet. Samtidig mener jeg at vi har et ansvar for å sette søkelys på eventuell svikt i det offentliges ansvar for jentene og for den situasjonen de befant seg i, og som ledet til deres død. 

Og slik spørsmålsstiller oppfatter det, har det ikke her stått på advarsler og bekymringer. Ifølge TV2 har svært mange fagmiljøer advart om at institusjonsplassering i barnevernet ikke var et tilstrekkelig tilbud til disse jentene, men at de hadde behov for helsehjelp i psykiatrien. Her møtte disse jentene et system som sviktet. Dette gjelder ikke bare disse jentene, men også andre barn og ikke minst familiene rundt. Siden regjeringsskiftet har det vært en økning på 44,1 pst. i køene til psykiatrien for barn og unge. Antallet barn og unge som nå står i kø for behandling i psykiatrien, er på 5 397 barn. 

Er barne- og familieministeren komfortabel med å sitte i en regjering der køene til psykiatri for barn og unge har økt med 44,1 pst. på under to år, og mener statsråden at fokuset på helse i barnevernet er tilstrekkelig? 

",Silje Hjemdal,Fremskrittspartiet,2023-05-03,2023-05-03
3004,2022-2023," Mitt spørsmål går til forsknings-  og høyere utdanningsministeren.

Lærerne er avgjørende for elevenes læring. Det er viktig at alle elever møter lærere med god pedagogisk og didaktisk kompetanse, og at de har faglig fordypning.

Regjeringen Solberg innførte i 2017 en integrert mastergrad, som skulle løfte lærernes kompetanse, status og lønn og gjøre lærerne mer oppdatert på relevant forskning og i stand til å prøve ut nye undervisningsmetoder. Høyre i regjering prioriterte også etter- og videreutdanning, særlig innen lesing, skriving og regning, og innførte egne karriereveier gjennom lærerspesialistordningen. Lærere som gjennomførte videreutdanningen, meldte selv om at de endret sin undervisning og ble bedre av det.

Etter en sterk vekst i søkertallene til lærerutdanningene under Solberg-regjeringene fram til rekordåret 2019 har vi i 2023 det laveste antall søkere siden 2008. Regjeringen har så langt fokusert på å reversere tiltakene vi innførte, og har snakket ned det arbeidet som ble gjort i skolen. Det har ennå ikke kommet noen konkrete tiltak for å løfte læring og mestring i skolen, men det mangler ikke på festtaler. Så spørsmålet er: Hva mener statsråden er årsaken til det sterke fallet i søkertall som har vært under denne regjeringen?

",Margret Hagerup,Høyre,2023-05-03,2023-05-03
3005,2022-2023,"Eiendom Norge sin utleieprisstatistikk fra 18. april viste at leieprisene i de fire store byene steg med 4,4 pst. i første kvartal 2023. Det siste året har leieprisene steget med 10,4 pst., ifølge Eiendom Norge. En galopperende leieprisvekst rammer dem som har minst, aller mest. 
Vil statsråden iverksette noen tiltak som sørger for at de nesten én million leietakerne i Norge kommer seg gjennom denne priskrisa?",Tobias Drevland Lund,Rødt,2023-04-27,2023-05-10
3006,2022-2023,"Statsråden svarte meg den 26. april på mitt skriftlige spørsmål nr. 2005 (2022–2023): ""Det har vært vedvarende høyt omfang av innleie i deler av arbeidslivet, særlig gjelder dette byggenæringen i Oslofjord-området. I Prop. 131 L (2021–2022) uttaler departementet at det er grunn til å anta at innleie begrunnet i at arbeidet er av midlertidig karakter er blitt benyttet i større omfang enn det arbeidsmiljøloven ga grunnlag for [...].""
Hvilket faktagrunnlag har statsråden for de dramatiske innstrammingene i innleie i fylker som eksempelvis Rogaland, altså andre fylker enn Oslo?",Margret Hagerup,Høyre,2023-04-27,2023-05-03
3007,2022-2023,"I jordbrukets klimaavtale forplikter staten seg til å arbeide for å ""endre matforbruket i den norske befolkningen slik at matforbruket i størst mulig grad blir i tråd med de norske kostholdsrådene"". Ett av kostholdsrådene er å begrense inntaket av rødt og bearbeidet kjøtt til 500 gram i uka. I Aftenposten 25. april sier landbruks- og matministeren at ""å komme med råd om hvor mange gram kjøtt du skal spise i løpet av en uke"" er å ""polarisere debatten veldig"". 
Vil statsråden i lys av dette bryte statens forpliktelser i jordbrukets klimaavtale?",Rasmus Hansson,Miljøpartiet De Grønne,2023-04-27,2023-05-03
3008,2022-2023,"I Chile profiterer Statkraft på energipolitikken innført under militærregimet til Augusto Pinochet. Pinochets diktatur var preget av aggressiv privatisering og liberalisering, deriblant av kraftressursene. Private selskap tok over utbygging, drift og eierskap, og det er disse Statkraft har kjøpt seg inn i. Konsesjonene gitt av militærregimet kan i seg selv være tvilsomme, og det kan stilles spørsmål ved deres legitimitet.
Kan statsråden forsikre om at Statkrafts engasjement i Chile ikke bryter med grunnleggende menneskerettigheter?",Geir Jørgensen,Rødt,2023-04-27,2023-05-03
3009,2022-2023,"Helse- og omsorgsministeren opplyste følgende til Stortinget i november 2022, jf. skriftlig spørsmål nr. 265 (2022–2023): ""[...] for at befolkningen som heilhet skal ete meir i samråd med kostråda frå Helsedirektoratet – må dei aller fleste ete meir fisk, grove kornprodukt, frukt og grønsaker, og avgrense inntaket av raudt og omarbeidd kjøt."" 
Står statsråden fast på at de aller fleste må avgrense inntaket av rødt kjøtt, og legger statsråden dette til grunn for regjeringens folkehelsepolitikk, uansett hva landbruks- og matministeren måtte mene om saken i media?",Emma Lind,Venstre,2023-04-27,2023-05-03
3010,2022-2023,"I klimaavtalen mellom regjeringa og landbruket, ein gjensidig forpliktande avtale som er ein del av klimaplanen for å oppnå Noregs internasjonale forpliktingar om klimakutt før 2030, står det at regjeringa vil arbeide for å ""endre matforbruket i den norske befolkningen slik at matforbruket i størst mulig grad blir i tråd med de nasjonale kostholdsrådene"".  
Kan statsråden stadfeste at dette punktet i Landbrukets klimaplan står fast, også dersom dei internasjonale kosthaldsråda tilrår redusert forbruk av raudt kjøtt?",Alfred Jens Bjørlo,Venstre,2023-04-27,2023-05-03
3011,2022-2023,"Kan klima- og miljøministeren bekrefte at Landbrukets klimaplan er en forpliktende del av Norges helhetlige plan for å kutte klimautslipp fram mot 2030, og at punkt i denne avtalen som klima- og miljøministeren er konstitusjonelt ansvarlig for, ikke kan oppheves av landbruks- og matministeren gjennom medieutspill?",Ola Elvestuen,Venstre,2023-04-27,2023-05-03
3012,2022-2023,"Regjeringen har satt ned et strømprisutvalg som først skal levere sin utredning etter valget. Stemmer i fagbevegelsen og mange andre steder er bekymret for at utsettelser til etter valget truer venstresiden med valgnederlag. 
Vil regjeringen komme med tydelige avklaringer før valget om hvilke nye grep de vil ta for å få ned strømprisene for folk og bedrifter?",Bjørnar Moxnes,Rødt,2023-04-27,2023-05-03
3013,2022-2023,"Riksrevisjonen har besluttet å granske Helseplattformen fordi de mener den kan ha bidratt til redusert pasientsikkerhet og mindre effektiv pasientbehandling. 
Hvordan kan statsråden la Helseplattformen leve sitt eget liv og innføres i nye kommuner samtidig som pengene renner ut og problemene tårner seg opp?",Bård Hoksrud,Fremskrittspartiet,2023-04-27,2023-05-03
3014,2022-2023,"I en verden med behov for rask omstilling og nye kompetansebehov er lang behandlingstid hos NOKUT en utfordring. NOKUT opplever selv at de er en propp i systemet og peker på for få ressurser. Det er nå et nytt kompetansebehov i forbindelse med satsingen på batteriproduksjon. Fagskolen i Agder sendte i september 2022 søknad om akkreditering av batterimoduler. De har nå fått varsel om mulig behandling i juni (tar 9 måneder).
Hva vil statsråden gjøre for å sikre fortgang i behandlingen hos NOKUT slik at nødvendig utdanning kan komme i gang?",Svein Harberg,Høyre,2023-04-27,2023-05-03
3015,2022-2023,"Det utvidede reklameforbudet for utenlandske spill betyr mindre behov for profilering av Norsk Tipping for å motvirke spillavhengighet i Norge. Forbudet mot markedsføring av utenlandske spill, som trådte i kraft 1. januar 2021, får stadig sterkere effekt. Det er derfor mindre behov for markedsføring og profilering av Norsk Tippings tilbud til forbrukerne. 
Hva synes statsråden om at Norsk Tipping bruker store pengesummer på markedsføring?",Turid Kristensen,Høyre,2023-04-26,2023-05-10
3016,2022-2023," Mitt spørsmål går til  justisministeren. 

Antall bedragerier har økt betydelig de siste årene. I 2021 ble det anmeldt nærmere 19 000 bedragerisaker. Antall anmeldte bedragerier har økt med 40 pst. de siste fem årene sammenlignet med de fem foregående. 

Størsteparten av disse bedrageriene begås på internett og i stor grad av profesjonelle aktører. Sånne saker er ressurskrevende å etterforske, og en stor del av sakene blir ikke oppklart. Dette er bakgrunnen for at Økokrim i starten av februar meldte at de har tatt initiativ til å opprette en egen bedragerienhet. Etter det jeg forstår, skal det være satt av penger til enheten. Før påske ba jeg statsråden gjør rede for status for arbeidet, og ut fra svaret, som var mildt sagt lite opplysende, virker det som arbeidet med å få på plass enheten har strandet i departementet. Derfor vil jeg gjerne bruke denne anledningen til å spørre statsråden om hun kan gjøre rede for hva som gjenstår for å få etablert Økokrims bedragerienhet, og hvorfor dette drar sånn ut i tid. 

",Sveinung Stensland,Høyre,2023-04-26,2023-04-26
3017,2022-2023," Mitt spørsmål går til klima-  og miljøministeren.

Tidligere denne uken signerte statsministeren en såkalt ikke-bindende avtale med EU som skal bidra til et tettere samarbeid om klima, industri og energi. Statsministeren viser til denne grønne alliansen, som avtalen blir kalt, og at den skal legge grunnlaget for framtidige arbeidsplasser i Norge. Avtalen er historisk og skal hjelpe begge parter til å nå både klimamål og grønn omstilling. Avtalen tar opp mange områder og favner bredt, som det står, men nevner spesifikt områder som karbonfangst og -lagring, havvind, hydrogen, kritiske råvarer, batterier og grønn skipsfart.

Som statsråden helt sikkert vet, er det ingen av disse områdene Norge lever av i dag, og om Norge skal levere på områder som bl.a. blått hydrogen og karbonfangst og -lagring, er vi faktisk helt avhengig av at vi får lov til å fortsette å utvikle vår petroleumsnæring. I media har vi kunnet lese forskjellige utkast hvor Norge forsøkte å få støtte fra EU for fortsatt leting og utbygging av nye olje- og gassressurser. De ble forkastet, og det er nå fjernet fra avtalen.

Hva betyr denne avtalen for framtidig norsk oljeproduksjon? Er det grunn til å frykte for eksistensen til næringen, spesielt i arktiske strøk?

",Terje Halleland,Fremskrittspartiet,2023-04-26,2023-04-26
3018,2022-2023," I redegjørelsen om viktige  EU og EØSsaker, for ganske nøyaktig ett år siden, sa utenriksministeren:

EUs helsekrisemyndighet, HERA, er et tydelig eksempel på det. Det ble etablert i 2021, som følge av lærdommer etter pandemien, og skal være et bindeledd mellom både forskning, utvikling, produksjon, innkjøp og distribusjon av medisinske mottiltak. Målet er å sikre EUs forsyningskjeder for medisinske mottiltak og ivareta den tilgangen Europa trenger på legemidler og medisinsk utstyr. Norge står utenfor denne ordningen, fordi den – som på veldig mange andre områder der Norge søker tettere samarbeid med EU – ikke omfattes av EØS-avtalen. Koronakommisjonens klare anbefaling er også full norsk deltakelse i HERA.

I begge sine redegjørelser om EU- og EØS-saker i 2022 sa utenriksministeren at det var viktig at Norge fikk ta fullt ut del i HERA, og under et NUPI-seminar nå i mars, sa helseministeren at Norge ønsker full tilknytning til EUs styrkede helseberedskapssamarbeid, på så like vilkår som EUs medlemsstater som mulig. Hun sa også at Norge på den måten vil være like godt rustet som våre nordiske og europeiske naboland ved neste helsekrise.

I den samme redegjørelsen sa utenriksministeren at «i krisetider er det derfor viktig at vi trapper opp samarbeidet med EU og EUs medlemsland», men på dette NUPI-seminaret i mars innrømmet helseministeren at forhandlingene om HERA ikke engang er kommet i gang mellom Norge og EU. Spørsmålet mitt er, ganske enkelt: Hvorfor er ikke forhandlingene kommet i gang? 

",Ine Eriksen Søreide,Høyre,2023-04-26,2023-04-26
3019,2022-2023," Den siste uken har NRKs dokumentar  «Skyggekrigen» gitt nytt liv til debatten om Norges unntak fra Europas  sanksjonsregime når det gjelder havneforbud mot Russland. Fra før  av er det godt kjent at Vladimir Putin bruker sivile skip til militære  formål, og forskere har også fra før av tydelig advart om at sivile  fartøy brukes til kartlegging av norsk infrastruktur og av norsk  havbunn. Med denne NRK-serien er det likevel første gang jeg tror  vi alle opplever at vi får dokumentert, hjemme i vår egen stue,  hvordan russiske fisketrålere faktisk opererer.

Selv om det som kommer fram, neppe er nytt for utenriksministeren, tror jeg mange er opprørt over det de har fått se. Russiske trålere dukker opp ved viktige olje- og gassfelter, ved militære øvingsområder og ved viktige knutepunkter som det norske forsvaret trenger for å flytte sine styrker. De søker nødhavn i områder der Norge og allierte trener med sine ubåter, og de holder seg nært når amerikanske marinefartøyer kommer til Tromsø.

Til forskjell fra alle andre land i Europa lar Norge store russiske fiskefartøyer anløpe og lande fisk i norske havner. I høst strammet regjeringen inn og besluttet at fiskefartøyene bare kunne anløpe i Tromsø, Kirkenes og Båtsfjord. Da sa utenriksministeren at regjeringen «følger utvikling nøye og er klare til å iverksette ytterligere tiltak om nødvendig». Mitt spørsmål til statsråden er derfor: Er ikke den håndfaste dokumentasjonen fra NRK tilstrekkelig til at regjeringen nå stenger russiske fiskefartøyer ute fra alle norske havner?

",Guri Melby,Venstre,2023-04-26,2023-04-26
3020,2022-2023," Vi har gjennom ei  rekkje reportasjar i NRK sett korleis naturverdiane i skogen har  blitt nedprioriterte, og korleis skognæringa ikkje har kartlagt  naturverdiane på ein akseptabel måte. Miljødirektoratet har kome  med ein rapport som syner at det meste av natur som blir nedbygd,  er skog, og det er eit problem for både klima- og naturmangfaldet.

9. mars i år behandla Stortinget representantforslaget til SV om ein ny skogpolitikk. Stortinget vedtok då at det skal gjerast ein gjennomgang av arbeidet som blei gjort av miljøkartlegging i skog for å sikre at kvaliteten og føresetnadene i MiS-ordninga som skognæringa forvaltar, er i tråd med intensjonane: å bevare biologisk mangfald i norsk skog.

Det eg lurer på, er om KLD og klima- og miljøministeren som øvste ansvarlege for biologisk mangfald, er involvert i dette kvalitetssikringsarbeidet. Har arbeidet starta opp, og vil Klima- og miljødepartementet stille krav til gjennomgangen og kome med forslag til endringar som gjev betre kvalitet i registreringane?

",Birgit Oline Kjerstad,Sosialistisk Venstreparti,2023-04-26,2023-04-26
3021,2022-2023," Mitt spørsmål går til  justisministeren.

Høyres og Venstres rusreform – som heldigvis aldri ble vedtatt av Stortinget, men likevel delvis gjennomført ved Riksadvokatens nytolkninger – har gitt svært negative konsekvenser. Over hele landet rapporteres det om en alvorlig økning i bruken av narkotiske stoffer blant unge. Samtidig ser vi en oppgang i voldskriminaliteten blant unge som vekker dyp bekymring. Dette skjer i en situasjon hvor politiet står i en budsjettkrise, som stadig blir mer synlig. 29. mars stilte jeg justisministeren et spørsmål fra denne talerstolen om kutt i politiet på 112 politiårsverk. Nå foreligger oppdaterte tall, per 31. mars, som viser at politiet så langt har kuttet 222 årsverk, altså nesten en dobling siden sist. 

La meg gi noen eksempler: Øst politidistrikt har kuttet 68 politiårsverk – politi, påtale, sivile. Agder politidistrikt har kuttet 27 årsverk, Sør-Vest politidistrikt har kuttet 37, Trøndelag politidistrikt har kuttet 27, o.s.v., slik kan jeg fortsette. Oslo politidistrikt har kuttet 47 årsverk, og nå varsles det om at Oslo politidistrikt alene kan måtte kutte 218 ansatte i løpet av året, ifølge den lokale fagforeningen via Politiforum, og det er fordi politidistriktet mangler 150 mill. kr. Dette er det desidert verste tidspunktet å kutte i politiet på, når rus og ungdomskriminalitet øker samtidig som det økonomiske grunnlaget for de kriminelle gjengene sjelden har vært bedre, etter frislippet av narkotikamarkedet. Hvordan mener statsråden at politiet skal være i stand til å håndtere økningen i narkotikabruk og annen kriminalitet når de står i en budsjettkrise?

",Per-Willy Amundsen,Fremskrittspartiet,2023-04-26,2023-04-26
3022,2022-2023," EU har blitt enig om å innføre  en ny karbonavgift, forkortet CBAM, på en del sentrale importvarer  og innsatsfaktorer, herunder sement, jern, stål, aluminium, gjødsel,  strøm og hydrogen. Hensikten er å motvirke karbonlekkasje, der produksjon  av disse innsatsfaktorene flyttes til land og regioner med en svakere  klimapolitikk. Samtidig som CBAM kvotes inn, skal gratis kvote i  EUs kvotesystem, som tidligere har vært tildelt industrien, fases  ut i perioden 2026–2034.

Norge er en betydelig produsent av enkelte av innsatsfaktorene som er omfattet av CBAM og vi er fullt ut integrert i EUs kvotesystem. Da klima- og miljøministeren uttalte seg til NTB om den store klimapakken som ble vedtatt i Europaparlamentet forrige uke, herunder vedtak om CBAM, sa han at det er bra at næringslivet nå vet hva de har å forholde seg til.

Betyr dette at regjeringen har bestemt å slutte seg til CBAM? Hvilke fordeler og ulemper ser statsråden at norsk tilslutning vil ha, både i klimapolitikken og ikke minst for nettopp næringslivet, smelteverksindustrien og gjødselproduksjon i Norge? Og hvilken betydning vil tilslutning til CBAM ha for CO2-kompensasjonsordningen for industrien?

",Nikolai Astrup,Høyre,2023-04-26,2023-04-26
3023,2022-2023,"I 2022 var konsumprisindeksen 5,8 pst., prisstigningen på matvarer var 11,5 pst., prisstigningen på strøm var 19 pst., prisstigningen på bensin 29,4 pst. og prisstigningen på diesel hele 39,5 pst. I 2022 ble strømkundene kompensert med mer enn 30 milliarder kroner. Bilistene og næringslivet ble ikke kompensert for de vanvittige prisøkningene på bensin og diesel på hele 29,4 og 39,5 pst.
Når har statsråden tenkt å kompensere bilistene og transportnæringen og næringslivet for øvrig for de skyhøye prisstigningene på bensin og diesel?",Frank Edvard Sve,Fremskrittspartiet,2023-04-26,2023-05-03
3024,2022-2023,"Noreg har vore kjent som eit stabilt land med politisk føreseielegheit. Med Arbeidarparti-Senterparti-regjeringa opplever ikkje næringslivet dette lenger. Havbruksnæringa vaknar ein dag til nyheiter om 40 pst. ekstra skatt. Statssekretæren seier miljøteknologiordninga skal komme om nokre veker. I svar til meg opplyser statsråden at no blir det år.
Er alt dette arbeidsuhell, eller må næringslivet forberede seg på endå meir uføreseielegheit?",Helge André Njåstad,Fremskrittspartiet,2023-04-20,2023-05-03
3025,2022-2023,"I desember i fjor fikk verden et nytt globalt rammeverk for naturmangfold (Naturavtalen) som har som formål å stanse ødeleggelsen av natur og tapet av arter og gjenopprette ødelagt natur. Få uker senere brøt statsråden med dette formålet da han åpnet for å endre verneforskriften for Lågendeltaet naturreservat. Regjeringen har heller ikke lagt frem noen plan eller konkrete forslag for å implementere avtalen i Norge. 
Mener statsråden at det å tillate ny E6 gjennom Lågendeltaet er en god måte å følge opp Naturavtalen på?",Une Bastholm,Miljøpartiet De Grønne,2023-04-20,2023-04-26
3026,2022-2023,"Hos Statens vegvesen finnes det mange håndbøker som i utgangspunktet vel er ment å ha en enhetlig standard. Men i noen tilfeller kan det se ut til at håndbøkene er noe utdaterte, og det kan også virke hemmende for å kunne bygge mer trafikksikre veier. 
Vil statsråden ta initiativ til å igangsette et arbeid for å oppdatere og forenkle dagens håndbøker hva gjelder veinettet og det som naturlig hører med?",Morten Stordalen,Fremskrittspartiet,2023-04-20,2023-04-26
3027,2022-2023,"Den eksisterende veien som ny E6 gjennom Lågendeltaet er tenkt å erstatte, omtales som utrygg og lite effektiv. Likevel er det skissert alternative løsninger som kan forbedre dagens strekning til en minimal kostnad sammenlignet med en ny vei. 
Hvorfor utelukker statsråden slike alternative løsninger som kan innebære nødvendige oppgraderinger på dagens vei og dermed spare natur og penger og gjøre at vi unngår videre konflikt i årene som kommer?",Rasmus Hansson,Miljøpartiet De Grønne,2023-04-20,2023-04-26
3028,2022-2023,"Det var stor glede og forventning til at det endeleg skulle bli teke meir omsyn til naturen, då klima- og miljøministeren skreiv under naturavtalen i Montreal og Miljødirektoratet like etter sette ned foten og sa nei til å avvike frå verneforskrifta for Lågendeltaet. Mange opplevde det som eit stort svik mot naturavtalen då klima- og miljøministeren like etter kom på banen og vurderte å endre verneforskrifta. 
Kan vi stole på at statsråden forvaltar vår felles natur på ein rettferdig og berekraftig måte?",Birgit Oline Kjerstad,Sosialistisk Venstreparti,2023-04-20,2023-04-26
3029,2022-2023,"Stadig flere bedrifter går konkurs. Ferske tall viser en økning på 39,6 pst. i første kvartal 2023 sammenlignet med første kvartal 2022. Og det er registrert en økning i samtlige fylker. De bransjene som rammes hardest, er detaljhandel og hotell- og restaurantbransjen, med bortfall av arbeidsplasser som resultat. Hovedårsakene til denne negative utviklingen er høye strømpriser, økte skattebyrder, økte rentekostnader og akkumulerte utgifter i etterkant av pandemien.  
Hva vil statsråden foreta seg for å snu denne negative utviklingen?",Henning Wold,Høyre,2023-04-20,2023-04-26
3030,2022-2023,"Miljødirektoratet vedtok i desember i fjor å ikke gi dispensasjon fra verneforskriften til å bygge ny E6 gjennom Lågendeltaet naturreservat. En viktig grunn til at de mente at kravene for dispensasjon ikke er oppfylt, er at prosjektet er svært samfunnsøkonomisk ulønnsomt.
Hva er grunnen til at ulønnsomme prosjekter i transportsektoren får fortsette, samtidig som det er svært restriktiv pengebruk på mange andre områder i statsbudsjettet?",Andreas Sjalg Unneland,Sosialistisk Venstreparti,2023-04-20,2023-04-26
3031,2022-2023,"I Miljødirektoratets vurdering av ny E6 gjennom Lågendeltaet står det: ""Etter vår vurdering er det er nødvendig å utrede på nytt om det finnes reelle alternative traseer."" Likevel har regjeringen valgt å forholde seg til en eldre utredning. 
Hvorfor har regjeringen valgt å ikke utrede alternativer i tråd med Miljødirektoratets vurdering?",Hege Bae Nyholt,Rødt,2023-04-20,2023-04-26
3032,2022-2023,"Det planlagte prosjektet for ny E6 på strekningen Roterud–Storhove legger opp til økt biltrafikk i området. Nå står vi midt i en klimakrise og er nødt til å kutte utslipp der vi kan, og da må vi også tenke nytt om hvordan vi transporterer folk og varer. I dette området kunne mye av trafikken – inkludert godstransport – blitt flyttet over på skinner. 
Hvorfor ønsker statsråden likevel å satse på biltrafikk og motorvei fremfor forbedringer på jernbane og annen kollektivtransport?",Geir Jørgensen,Rødt,2023-04-20,2023-04-26
3033,2022-2023,"Våtmark er en sårbar naturtype med mange viktige biologiske funksjoner. Likevel har våtmark lenge vært en naturtype som er særlig utsatt for å gå tapt til fordel for utbyggingsprosjekter, slik som vi ser i Lågendeltaet. Det er også spesifisert i den internasjonale klimaavtalen statsråden har skrevet under på, at landene skal iverksette tiltak for å ivareta våtmark. 
Hvordan kan statsråden likevel forsvare at regjeringen støtter et prosjekt som innebærer å gripe inn i biologien til et stort våtmarksdelta og dele det i to?",Sofie Marhaug,Rødt,2023-04-20,2023-04-26
3034,2022-2023,"Sanitetskvinnenes veiledningssentre for pårørende til rusmiddelavhengige og psykisk syke er etablert over hele landet, er bygd opp over 40 år og har årlig 10 000 pårørendesamtaler. Nå står tilbudet i fare fordi Sanitetskvinnene og mange andre frivillige organisasjoner langt inn i budsjettåret får beskjed om at alt statlig tilskudd for 2023 faller bort. 
Mener statsråden at dette er en verdig måte å behandle Norges største kvinneorganisasjon på og en god oppfølging i 2023 av alle fine ord i ""Frivillighetens år"" 2022?",Guri Melby,Venstre,2023-04-20,2023-04-26
3035,2022-2023,"ATROP Støtte & Ettervernsenter i Kristiansand er et lavterskel etterverntilbud til personer og familier som har opplevd seksuelle, fysiske og psykiske overgrep eller er pårørende, rusavhengige eller sliter med psykisk helse. ATROP og mange andre frivillige organisasjoner står nå i fare for å måtte stenge eller bygge kraftig ned tilbudet på grunn av regjeringens kutt i statlige tilskudd.
Mener statsråden vi bare må leve med at ATROP og andre hjelpetilbud til de som sliter mest i samfunnet, nå må bygge ned sine tilbud?",Ingvild Wetrhus Thorsvik,Venstre,2023-04-20,2023-04-26
3036,2022-2023,"Rv. 4 er et eksempel på en del av hovedveinettet der standarden ikke reflekterer dagens og fremtidens trafikkmengde. I Fremskrittspartiets tid i regjering var det en målsetting å bygge firefelts vei sammenhengende fra Biri til Oslo. Regjeringen har imidlertid varslet utsettelser og kutt i hovedveiutbyggingen samt forringelse av standarden. 
Ser statsråden behov for å bygge ut rv. 4 med fire felt, og når ser statsråden for seg byggestart fra Romsås og videre nordover forbi Nittedal til Biri?",Himanshu Gulati,Fremskrittspartiet,2023-04-20,2023-04-26
3037,2022-2023,"Regjeringen har varslet kutt eller utsettelse i utbygging av hovedveinettet. I Fremskrittspartiets regjeringstid var det en omfattende utbygging av firefelts hovedveier. Nye Veier fikk blant annet ansvaret for viktige hovedveier i Innlandet, som E6, E16, rv. 3/25 og rv. 4. Hele 43 km av E6 fra Kolomoen til Moelv ble bygd ut sammenhengende. Deler av E16 og rv. 3/25 ble også bygd ut med firefelt. 
Kan statsråden redegjøre for når vil det bli oppstart på prosjektet E6 Moelv–Roterud samt videre utbygging av rv. 4, rv. 25 og E16 i Innlandet?",Tor André Johnsen,Fremskrittspartiet,2023-04-20,2023-04-26
3038,2022-2023,"For kort tid siden kunne avisa Vårt Land avsløre at UDI ønsket å gi alle kvinner fra Afghanistan asyl, grunnet menneskerettighetssituasjonen og de store begrensningene i kvinners rettigheter i landet. Dette avslo statsråden, som mente at det ikke er aktuelt å gi vern av kvinner fra Afghanistan.
Når utlendingsforvaltningen sine egne anbefalinger om at det er for risikabelt for kvinner å returneres til Afghanistan blir trosset av statsråden, vil statsråden utdype hva det er hun mener taler imot å gi disse kvinnene vern her i Norge?",Tobias Drevland Lund,Rødt,2023-04-20,2023-04-26
3039,2022-2023,"Av 6 000 lærlingar i Vestland fylke er 80 pst. knytte til eit opplæringskontor. Opplæringskontora er særskilt viktige for at dei små og mellomstore bedriftene skal kunne ta inn lærlingar.
Er statsråden samd i at opplæringskontora si rolle er heilt sentral i å sikre eit breitt tilbod av lærlingeplassar med høg kvalitet over heile landet, blant både små og store arbeidsgjevarar, og at det er viktig å finne løysingar som gjer at ikkje opplæringskontora si rolle blir svekka i den nye opplæringslova?",Alfred Jens Bjørlo,Venstre,2023-04-20,2023-04-26
3040,2022-2023," Allerede da statsbudsjettet  ble lagt fram, ropte flere frivillige aktører innenfor rus, psykisk  helse og pårørendearbeid varsko. Regjeringen har fjernet øremerking  til organisasjonene, avklart hvem som får tilskudd for inneværende  år svært sent, og endret kriteriene for hvem som skal få midler uten  åpenhet, varsel og diskusjon i forkant. Nå har fasiten kommet: 60  av 73 organisasjoner har fått avslag på søknaden om driftsmidler. 

Sanitetskvinnene, som har hatt veiledningssentre for pårørende i hele landet, har nå, tre måneder inn i 2023, fått beskjed om at de mister rundt halvparten av finansieringen sin. Det gjør at barn som har foreldre med psykiske lidelser eller rusproblemer, mister sitt pårørendetilbud, og de barna er det nesten en halv million av. ATROP støtte- og ettervernsenter har fått avslag og har ikke penger på konto etter midten av mai. Pårørendesenteret i Stavanger er redd for at de må legge ned, og listen fortsetter. 

Dette er organisasjoner som fyller en rolle som verken kommunene eller spesialisthelsetjenesten tar. Pårørende og mennesker i livskrise har ikke alltid så mange andre enn de frivillige å vende seg til. 

Hurdalsplattformen slår fast at frivillige og ideelle tilbydere på helse- og omsorgsfeltet må sikres gode rammevilkår og forutsigbar drift. Synes statsråden at regjeringen bidrar til det? 

",Sandra Bruflot,Høyre,2023-04-19,2023-04-19
3041,2022-2023," Det er ingen tvil om at Arbeiderpartiet  er veldig kritisk til private aktører. Senest kunne vi se statsrådens  partikollega, Cecilie Myrseth, ytre ønske om å innføre lover som  begrenser opprettelse av private helsetilbud. Forslaget fra Myrseth  er kanskje bare ett eksempel, men det viser likevel største det  regjeringspartiets holdning til private aktører. Mange opplever  at regjeringen maler et bilde av de private tilbyderne som den store,  stygge ulven som tapper oss for midler og personell, mens folk flest  sitter med et bilde av at de private tilbyderne er et viktig bidrag  i helsesektoren. Vi har mer enn nok helseutfordringer hos både offentlige  og private aktører, og det offentlige klarer ikke å løse utfordringene  alene. 

Mens regjeringen behandler private tilbydere som fiender, er pasientenes egne historier noen helt andre: Hildegunn mener behandlingen hun fikk på Modum Bad var livsviktig. Per-Kristian fra Tønsberg ble reddet fra alkoholisme gjennom tilbudet på Vitalis Helse. Krister fra Trøndelag var tungt rusavhengig og mener han ville vært død om det ikke var for hjelpen han fikk ved Allosstiftelsen. 

Det er greit nok å være uenig ideologisk og ønske at man skal styrke det offentlige tilbudet, men når regjeringen legger ned tilbud uten å styrke det offentlige – snarere tvert imot – viser det at regjeringen er mer opptatt av å gå til kamp mot private enn å styrke det offentlige. Så kan statsråden forklare hvorfor hun fører en politikk som fratar pasienter livsviktige tilbud, uten å gi dem gode alternativer?

",Morten Wold,Fremskrittspartiet,2023-04-19,2023-04-19
3042,2022-2023," Mitt spørsmål går til arbeids-  og inkluderingsministeren.

Den 1. april trådte nye og strenge regler for bruk av innleie fra bemanningsbyrå i kraft. I høringen som ble gjennomført før de nye reglene ble vedtatt, fikk regjeringen kritikk for mangelfull utredning av konsekvensene av forslaget, også fra den uavhengige faginstansen Regelrådet. Likevel valgte regjeringen og stortingsflertallet å haste gjennom denne saken. Resultatet er at spørsmålene og usikkerheten kommer på løpende bånd etter at lovendringen er iverksatt. Derfor er det også behov for noen avklaringer fra statsråden i dag. Det første er: Hvem kan tillate innleie i en bedrift? Regelen i dag sier at hvis de tillitsvalgte sier ja, kan bedriften leie inn fra bemanningsbyrå. I svar til Stortinget har statsråden gitt en vid definisjon. Hun svarte på et skriftlig spørsmål fra Høyre, og da skrev hun:

Enkelt og greit og presist. Utfordringen er at LO er uenig med statsråden i dette og har sendt et brev til regjeringen hvor de bl.a. skriver at det «er bare den tillitsvalgte valgt blant Fellesforbundets medlemmer i virksomheten, som kan inngå en slik avtale».

Dette er selvfølgelig svært viktig både for bedriftene og for de ansatte å få klarhet i. Kan statsråden avklare: Må en tillitsvalgt i en bedrift være valgt av medlemmene i en fagforening med innstillingsrett, eller kan også tillitsvalgte uten en slik tilknytning si ja til innleie?

",Henrik Asheim,Høyre,2023-04-19,2023-04-19
3043,2022-2023," Mitt spørsmål er til statsråd  Marte Mjøs Persen.

Vi står nå midt oppe i en historisk storstreik. Det er heldigvis ikke noe vi som politikere skal blande oss borti. Tvert imot er det en god, gammeldags klassekamp, for å bruke Fellesforbundet-leder Jørn Eggums ord, der arbeid står mot kapital, og der vi som er politikere, skal nøye oss med å observere fra utsiden. 

Men på ett punkt er denne lønnskampen viktig også for oss som politikere. Det denne streiken står om, er hvorvidt man vil få reallønnsnedgang eller ikke, altså om det jevne snitt av arbeidsfolk i Norge vil tape kjøpekraft neste år. Det er dette som er stridens kjerne. De som streiker, streiker jo ikke bare for seg selv. Utfallet av denne streiken er i neste omgang også avgjørende for hvordan trygdede og andre på G-regulerte ytelser kommer ut. 

Vi har lagt bak oss et år der prisveksten har vært høyere enn lønnsveksten. Det ble reallønnsnedgang, og det ble også mindre kjøpekraft for dem som går på trygd, for dem som har aller minst i samfunnet vårt. Nå står det en ny kamp, og hvis ikke LO skulle vinne fram med sine krav, risikerer de trygdede å få enda et år med reallønnsnedgang, dvs. at alle som er uføre, på arbeidsavklaringspenger, på andre ytelser, får mindre penger i lommeboka, og dette er en gruppe som mildt sagt sliter ganske tungt fra før.

Spørsmålet mitt er hvorvidt statsråden kan garantere at uavhengig av utfallet i denne streiken skal ikke syke mennesker i Norge risikere reallønnsnedgang neste år. 

",Mímir Kristjánsson,Rødt,2023-04-19,2023-04-19
3044,2022-2023," Høyreregjeringen etterlot  seg et todelt helsevesen. Dagens regjering har overtatt helseforetak  som allerede var svært presset, som resultat av en regjering som  både la aktivt til rette for økt privatisering og som kuttet i det  offentlige. Det var et system som la til rette for lite tillit til  de faglig ansatte og høy grad av innleie, og en pandemi som tydeliggjorde  manglende beredskap.

Helsepersonell forteller om styringssystemer i helseforetakene som legger lite til rette for faglighet og er svært preget av kontroll, der poengskjemaer og detaljstyring stadig trumfer faglig skjønn i mange saker. Det er også en bred enighet i denne salen om at vi ønsker et sterkt offentlig helsevesen, men akkurat nå forvitrer det i en tid der det offentlige taper terreng. 

Vi ser stadig nye varsler fra helsepersonell, og stadig flere varsler at de vil gå over til nyetablerte og konkurrerende private tilbud. Dette er da tilbud som tar disse ansatte, og det offentlige betaler en høy pris for de behandlingene. Etablering av kommersielle sykehus pågår nå, og det går på bekostning av de offentlige sykehusene.

Mitt spørsmål til statsråden er: Hvilke tiltak ønsker statsråden å instruere om for at helseforetakene skal gjøre mer for å sikre at ansatte ønsker å fortsette å jobbe i det offentlige helsevesenet?

",Marian Hussein,Sosialistisk Venstreparti,2023-04-19,2023-04-19
3045,2022-2023," Mitt spørsmål går til helse-  og omsorgsministeren:

Ifølge Helsedirektoratets egne tall er det 5 397 barn og unge som står i kø for å få hjelp i psykiatrien. Det er en økning på hele 44 pst. siden Ingvild Kjerkol ble helseminister. Til tross for lovnader om at psykiatrien skal skjermes mot kutt, er realiteten en helt annen. Psykisk uhelse blant barn og unge har blitt et stadig økende problem. Med vekst i de psykiske helseutfordringene er det viktig å ha et lavterskeltilbud for å fange opp barn og unge som sliter med psykisk uhelse, og som trenger hjelp. 

Mental Helse har tidligere fortalt at mer enn 100 barn under ni år tok kontakt med dem i løpet av ett år. Det er også tilfeller der barn under ni år forteller at de ikke vil leve lenger. Det er hjerteskjærende, og det er helt avgjørende at vi sikrer et godt tilbud for barn og unge, både i psykiatrien og gjennom lavterskeltilbud. Derimot har regjeringen gjennomført kutt, både i bevilgningene til lavterskeltilbud – som Mental Helse, Kirkens SOS, pårørendetilbudet til Norske Kvinners Sanitetsforening – og flere andre. Det er også gjennomført kutt i psykiatrien gjennom en stram sykehusøkonomi. I april 2021 kunne Arbeiderpartiet komme med et helseløfte om at ingen barn og unge skal avvises i psykiatrien. Hvordan kan statsråden forsvare at køen barn møter i psykiatrien, er økt med 44 pst. på hennes vakt?

",Bård Hoksrud,Fremskrittspartiet,2023-04-19,2023-04-19
3046,2022-2023," Mitt spørsmål går til forsvarsministeren. 

Det er svært stort behov for å produsere mer ammunisjon, til både Norge, allierte og Ukraina, som en følge av Russlands angrep på Ukraina. Nå viser det seg at Nammo kanskje ikke klarer å øke produksjonen på grunn av etablering av datasentret Green Mountain i Innlandet, som skal lagre data for videotjenesten TikTok. Green Mountain har signert en kontrakt om levering på opptil 150 MW. Til sammenligning regner Raufoss næringspark og Nammo med at de vil ha behov for mellom 30–40 MW. Nammos konsernsjef uttrykte nylig at om vi ikke får tilgang til strøm, så klarer ikke Nammo å bygge ut kapasiteten som er sårt trengt. I investeringsproposisjonen for Forsvaret, som nylig er fremmet for Stortinget, understrekes det at det vil legges til rette for å øke Nammos produksjonskapasitet. 

Deler statsråden Nammos vurdering om at det ikke vil være mulig å bygge ut produksjonskapasiteten dersom datasentret Green Mountain, som faktisk lagrer data for den kinesiske videodelingstjenesten TikTok, får forrang i kraftforsyningen?

",Hårek Elvenes,Høyre,2023-04-19,2023-04-19
3047,2022-2023,"Røros har et stort ansvar for å sikre verdensarvverdiene. Kommunens brannvesen er dimensjonert langt ut over det som er vanlig for en kommune av en slik størrelse. Røros kommune bruker en langt høyere andel av ressursene i kommunen til brann- og ulykkesvern enn kommuner det er naturlig å sammenligne med. Omregnet til kroner per innbygger ligger kommunen 50–100 pst. over. Det er gjort mange grep for å effektivisere tjenestene. 
Hva vil statsråden gjøre for å kompensere Røros for de store ekstrautgiftene som følge av verdensarvstatus?",Lars Haltbrekken,Sosialistisk Venstreparti,2023-04-19,2023-04-26
3048,2022-2023,"I Klassekampen kunne vi forrige uke lese om Rukhsana som etter elleve år med familieliv og jobb i Norge har fått beskjed om å forlate landet fordi UDI mistenker at hun ikke er afghansk slik hun tidligere har oppgitt. Rukhsana har to barn på seks og ni år. Ifølge Klassekampen er ikke Rukhsana alene, hele 700 afghanere står i fare for å bli utvist. Mange av personene kom til Norge som enslige mindreårige. 
I hvilken grad vektlegges tilknytning til Norge gjennom lang botid og barnas beste i behandlingen av disse tilbakekallsakene?",Grete Wold,Sosialistisk Venstreparti,2023-04-19,2023-04-26
3049,2022-2023,"Ifølgje Klassekampen står nærare 700 afghanarar i fare for å bli utviste frå Noreg. Mange av desse er hazaraar, ei folkegruppe som i lang tid har vore undertrykt og utsett for brutale angrep i Afghanistan og Pakistan. Menneskerettsorganisasjonar og FN har varsla om det som kan synast som systematiske drap på hazaraane i desse landa. 
Har utlendingsstyresmaktene tilstrekkeleg informasjon om situasjonen til hazaragruppa, og er utanriksministeren trygg på at dei medborgarane som no vert utviste, ikkje vil bli drepne for å vere hazaraar?",Ingrid Fiskaa,Sosialistisk Venstreparti,2023-04-19,2023-04-26
3050,2022-2023,"Den siste tiden har vi fått viktig kunnskap om situasjonen i barnevernet i kommunene. Barnevernsutvalget skriver: ""Forskning og statistikk viser at det er stor og uønsket variasjon mellom barnevernstjenestene, og også innad i barnevernstjenestene."" Samtidig skriver Generalistkommuneutvalget blant annet at ""små og usentrale kommuner har større utfordringer med lovoppfyllelse"". Det er også en høyere andel barn med barnevernstiltak i små kommuner enn i store. 
Er statsråden bekymret for små kommuners evne til å gi trygge tjenester?",Tage Pettersen,Høyre,2023-04-19,2023-04-26
3051,2022-2023,"Politidirektoratet har avdekket alvorlige mangler ved etterforskningen i flere saker med forsvunne enslige mindreårige asylsøkere, inkludert oppfølging av grunnleggende undersøkelser. Justis- og beredskapsministeren har ved to anledninger, 12. desember 2022 og 5. januar 2023, svart at retningslinjene følges.
Hvordan kunne statsråden forutsette at praksis var fulgt, når Politidirektoratet nå selv sier at det ikke er tilfellet, og vil statsråden igangsette en gransking for å få det fulle bildet av hvordan 1 000 asylbarn har forsvunnet?",Lan Marie Nguyen Berg,Miljøpartiet De Grønne,2023-04-18,2023-04-26
3052,2022-2023,"Høyres landsmøte gikk først inn for å inkludere CO₂-binding av skog i klimamålene på tilsvarende måte som EU gjør i sitt klimaregnskap, men slo deretter kontra. Regjeringen ønsker heller ikke å regne med CO₂-binding i skog, slik som EU gjør. Resultatet er da at man må gjennomføre kostbare og mindre effektive klimareduserende tiltak i Norge, framfor internasjonale tiltak.
Kan statsråden forklare rasjonalet bak det at man ønsker dyrere, ineffektive tiltak nasjonalt kontra rimelige, effektive tiltak internasjonalt?",Marius Arion Nilsen,Fremskrittspartiet,2023-04-13,2023-04-26
3053,2022-2023,"En avgjørende forutsetning for å kunne få inn arbeidskraft og kompetanse fra Europa, er EØS-avtalen som gjør oss til en del av det indre marked. Senterpartiet vil ha Norge ut av EØS. I tillegg har regjeringen igangsatt en utredning om en løsere tilknytning til EU enn EØS-avtalen, ved å se på samarbeidsmodellene Storbritannina, Sveits og Canada har med EU, som alle har det til felles at de er utenfor det indre marked. 
Hvordan vil slik løsere tilknytning bidra til å løse de store utfordringene fremover med mangel på arbeidskraft?",Ine Eriksen Søreide,Høyre,2023-04-13,2023-04-26
3054,2022-2023,"I mars kom tall fra Statistisk sentralbyrå som viste at gjennomsnittlig jordbruksinntekt er på 198 700 kroner. Gjennomsnittsinntekten i Norge er på rundt 664 000 kroner. I Hurdalsplattformen lovte regjeringen å legge frem en forpliktende og tidfesta plan for å tette inntektsgapet mellom jordbruket og andre grupper i samfunnet, og at opptrappingen skal skje i samarbeid med partene i jordbruksavtalen. 
Kommer statsråden til å legge frem en plan for å tette inntektsgapet i forkant av årets jordbruksforhandlinger?",Geir Jørgensen,Rødt,2023-04-13,2023-04-19
3055,2022-2023,"En av de store utfordringene fremover er mangelen på arbeidskraft. Altfor mange mennesker som kan og vil delta, står utenfor arbeidslivet. Solberg-regjeringen satte i gang inkluderingsdugnaden, hvor minst fem prosent av nyansatte i staten skal være personer med funksjonsnedsettelse eller hull i CV-en. I 2020 fikk 333 personer jobb gjennom inkluderingsdugnaden. 
Hvorfor har ikke statsråden videreført inkluderingsdugnaden og rapporteringen av resultatene, og hva vil han gjøre for å få målgruppen i arbeid?",Anne Kristine Linnestad,Høyre,2023-04-13,2023-04-19
3056,2022-2023,"Ei av dei store utfordringane framover er mangel på arbeidskraft. 2/3 av NHO sine medlemsbedrifter manglar folk med rett kompetanse. Offentleg sektor sin del av Fastlands-BNP er over 60 pst., samtidig som offentleg sysselsetting ligg an til å auke. Kommunane skal vekse, helse- og omsorgssektoren skal vekse, og regjeringa ønskjer ikkje private tilbydarar. 
Bekymrar det statsråden at næringslivet sitt behov for folk kan bli fortrengt av ein stadig veksande offentleg sektor?",Olve Grotle,Høyre,2023-04-13,2023-04-19
3057,2022-2023,"Stortinget vedtok i fjor vår flere forslag for å forebygge og redusere ensomheten i samfunnet, blant annet å utarbeide en nasjonal handlingsplan med konkrete og forpliktende tiltak. Vi vet at ensomhet kan føre til psykisk uhelse og redusert livskvalitet. Regjeringen la før påske frem Folkehelsemeldingen. Her er ikke vedtaket fulgt opp, og regjeringen skriver i meldingen at en slik handlingsplan vurderes i 2025. 
Hva er grunnen til at regjeringen ikke følger opp Stortingets vedtak og tar økende ensomhet i samfunnet på større alvor?",Erlend Svardal Bøe,Høyre,2023-04-13,2023-04-19
3058,2022-2023,"En av de store utfordringene fremover er mangelen på arbeidskraft. I helsesektoren vil det ifølge Statistisk sentralbyrå mangle nærmere 20 000 helsefagarbeidere og 30 000 sykepleiere i 2035. 
Hvordan vil statsråden fremover sikre at dimensjoneringen av utdanningene bedre står i samsvar med kompetansebehovet i offentlig sektor og næringslivet, og særlig at fagskolesektorens kapasitet på en fleksibel måte kan utvikles i et fornuftig samspill med utviklingen av kapasitet ved universitetene og høyskolene?",Kari-Anne Jønnes,Høyre,2023-04-13,2023-04-19
3059,2022-2023,"Gang på gang har politiske vedtak ikke blitt fulgt av helseforetakene, og advarslene fra fagfolk og pasienter ikke blitt hørt. Statsrådens gjentatte svar er at det er helseforetakene som har ansvaret for sykehusene. Sykehusutvalget konkluderte med at det finnes rom for politisk styring, men at dette er opp til statsråden. Utvalgslederen sa: ""Vi påpeker at en reell politisk innflytelse krever en politisk vilje"". 
Hvorfor velger statsråden å ikke bruke sine muligheter til å sikre at helseforetakene følger politiske vedtak og føringer?",Seher Aydar,Rødt,2023-04-13,2023-04-19
3060,2022-2023,"En av de store utfordringene fremover er mangelen på arbeidskraft. Luftforsvaret mangler personell. Både når det gjelder rekruttering og det å beholde riktig kompetanse, er det i dag store utfordringer. Dette går utover målet om å oppnå full operativ evne. Forsvaret av vårt land avhenger av tilstrekkelig personell med den riktige kompetansen. 
Hvilke tiltak mener statsråden det er nødvendig å gjennomføre for å sikre personell til Luftforsvaret?",Hårek Elvenes,Høyre,2023-04-13,2023-04-19
3061,2022-2023,"Både TV2 og Bergensavisen skrev om en 64 år gammel mann som etter å ha fått sitt norske statsborgerskap tilbakekalt har fått et krav om en tilbakebetaling til Nav på 2,8 millioner kroner. Han har bodd i Norge i over 30 år og har vært i full jobb og betalt skatt helt til han ble rammet av et slag for noen år siden. Jeg møtte selv denne mannen 21. mars i statsrådens egen hjemby og han står i en fortvilet situasjon. 
Hvordan tenker statsråden at en ufør 64 år gammel mann som kun mottar sosialhjelp, skal kunne betale tilbake en slik sum?",Tobias Drevland Lund,Rødt,2023-04-13,2023-04-19
3062,2022-2023,"En av de store utfordringene fremover er mangelen på arbeidskraft. Ifølge Abelia mangler sju av ti av deres medlemsbedrifter i teknologisektoren nødvendig kompetanse. Prognoser indikerer at Norge innen 2030 vil mangle 40 000 IKT-hoder. Det tar tid å utdanne nye teknologer, samtidig som næringslivets behov for teknologer er betydelig og økende. 
Hvordan vil statsråden tilrettelegge på kort sikt for at flere kan få den nødvendige kompetansen som svært mange bedrifter etterspør?",Linda Hofstad Helleland,Høyre,2023-04-13,2023-04-19
3063,2022-2023,"En av de store utfordringene fremover er mangelen på arbeidskraft. Mangelen på fastleger har ført til at rundt 250 000 innbyggere står uten fastlege. Fremover må vi rekruttere nye fastleger, men vi må også gjøre mer for å beholde fastleger som er i jobb. Frem til nå har hovedregelen i fastlegeordningen vært at legene er selvstendig næringsdrivende. Flere kommuner velger nå å ansette flere av fastlegene sine i kommunale stillinger. 
Mener statsråden løsningen for å avhjelpe fastlegemangelen er flere kommunalt ansatte fastleger?",Tone Wilhelmsen Trøen,Høyre,2023-04-13,2023-04-19
3064,2022-2023,"En av de store utfordringene fremover er mangelen på arbeidskraft. Næringslivet melder om et særlig behov for flere ansatte med fag- eller svennebrev. Bygg- og anleggsteknikk er et av områdene der etterspørselen er størst. Likevel har regjeringen innført et forbud mot innleie for byggebransjen i Oslo, Viken og tidligere Vestfold. Bedrifter takker nå nei til oppdrag fordi de ikke tør å ta på seg store jobber. De små og mellomstore bedriftene rammes hardest. 
Vil statsråden vurdere å myke opp dette basert på tilbakemeldinger fra bransjen?",Henrik Asheim,Høyre,2023-04-13,2023-04-19
3065,2022-2023,"Som en siste del av et omfattende arbeid med å skille mellom kirke og stat, har Stortinget vedtatt en deling av Opplysningsvesenets fond i tråd med resultatet av forhandlingene mellom partene.
Vil statsråden følge opp Stortingets forutsetning om at delingen av Opplysningsvesenets fond ikke skal berike kirkens allmenne drift, og vil regjeringen vedta en forskrift som gjør at eiendommene som skal forvaltes og driftes av DNK Eiendom, ikke må oppføres som del av Den norske kirkes kapital i et konsernregnskap?",Svein Harberg,Høyre,2023-04-13,2023-04-19
3066,2022-2023,"En av de store utfordringene fremover er mangelen på arbeidskraft. I 2022 rettet Riksrevisjonen alvorlig kritikk mot myndighetene for at for mange innsatte blir løslatt uten bolig og jobb. Det øker sannsynligheten for tilbakefall og fratar samfunnet viktig arbeidskraft. For å nå målet om rehabilitering og sikre flere hender i arbeid, er det viktig at innsatte får yrkesrelevant kompetanse, et nettverk og mulighet til å forsørge seg selv etter soning. 
Hva vil statsråden gjøre for at flere innsatte får en jobb å gå til etter soning?",Ingunn Foss,Høyre,2023-04-13,2023-04-19
3067,2022-2023," Jeg håper kulturministeren,  som meg, har benyttet påsken til å lese litt god påskekrim. Sin  egen påskekrim utga hun selv før påske, nemlig forslaget til boklov,  som mest sannsynlig vil bli vedtatt med støtte fra SV. 

Intensjonen er helt sikkert veldig god, men Høyre mener at loven er feil medisin for en bransje som er i rivende utvikling. Vi mener at leseren er den som blir stående igjen som den tapende parten ved denne loven. Skal bokbransjen være tilgjengelig og tidsriktig, har vi mer tro på avtalefrihet mellom partene, slik som vi har hatt fram til i dag, og alle har vært enige om at det har fungert veldig godt. Høyre mener at her er det avgjørende å unngå detaljreguleringer. For å bruke Norges krimdronning Unni Lindells egne ord: «Norge har en tendens til å regulere seg til fant.» 

Selv om de fleste av oss liker påskekrim i bokform, er det mange som også liker den på lydbok, og et av de litteraturpolitiske områdene vi frykter kan bli hardt rammet av bokloven, er nettopp strømming. Det er i strømming og abonnement de store mulighetene ligger for bokbransjen, og som et av Europas første land skal vi nå regulere nettopp lydbokmarkedet. 

«Bokloven gjør det enklere å kjøpe alle lydbøker som er til salgs i Norge, uavhengig av hvilken strømmetjeneste eller annen digital tjeneste man velger å bruke», har kulturministeren uttalt. Samtidig har sjefen i forlaget Bonnier uttalt at «[b]okbransjens største vekstområde blir forsøkt ødelagt av den nye bokloven, og det er forfatterne og kundene som får lide.» 

Hvordan forholder kulturministeren seg til bekymringen som er uttrykt, om at loven vil ødelegge bransjens største vekstområde, nemlig strømming, og hva er hennes svar på kritikken om at Norge her regulerer seg til fant, for å bruke sitatet fra Unni Lindell?

",Tage Pettersen,Høyre,2023-04-12,2023-04-12
3068,2022-2023," Då skal samferdselsministeren  få ein liten pause, og kommunal- og distriktsministeren kan få koma  inn i manesjen igjen.

Spørsmålet mitt handlar om kommunar. Me bur alle i ein kommune, og me er opptekne av at kommunen leverer gode tenester til dei som treng det, og i tillegg er ein positiv aktør for å sikra utvikling i kommunen. Kommuneøkonomi er difor eit viktig tema, og han har vore god sidan Framstegspartiet kom i regjering. Dersom ein går tilbake og ser på rekneskapstal frå 2015 og fram til i dag, har overskota vore over anbefalingane frå det tekniske berekningsutvalet, og Kommune-Noreg i stort har bygd opp store fond, faktisk frå 27 mrd. kr i 2015 til 82 mrd. kr no.

Samtidig som me har ein god kommuneøkonomi, slit vanlege folk med at ting blir dyrare og dyrare. Maten blir dyrare, og bensinprisen ser ut til å ha stabilisert seg på eit nivå som er over det Senterpartiet kunne sitja i regjering med. Me veit at renta stig. Me ser at avgiftene som kommunane har ansvar for, aukar. Denne regjeringa har føreslått større aukingar i skatt og avgift for 2023 enn noka anna regjering har føreslått tidlegare. På toppen av dette krev norske kommunar inn eigedomsskatt i større og større grad, samtidig som norske kommunar har god økonomi og store overskot, som eg har sagt. Mange kommunar har faktisk endå større overskot enn dei har eigedomsskatteinntekter, og det ser litt merkeleg ut i ei tid der privatøkonomien er under press. Så spørsmålet mitt er: Burde ikkje norske kommunar ha sett ned eigedomsskatten når rekneskapstala viser så openbert at mange av dei hadde hatt overskot sjølv utan desse eigedomsskatteinntektene?

",Helge André Njåstad,Fremskrittspartiet,2023-04-12,2023-04-12
3069,2022-2023," Statsråd Nygård kan bli stående.  Det ble en lang økt nå. 

Jeg tenkte jeg ikke skulle snakke om NTP-en som skal legges fram om et år, men om et tiltak som har vært svært viktig for å bidra til å nå noen av de klimamålene Norge har satt seg, nemlig det som ble lansert som den miljøvennlige måten å reise til storflyplassen, hovedflyplassen Gardermoen på, Flytoget. Vi har vært gjennom noen runder på dette før, men dette er tross alt politikk som statsråden har ansvar for, og som han har holdt på med, med god hjelp av LO og andre, det siste året. 

Jeg tenkte jeg skulle ha en annen vinkling i dag, nemlig at i det oppdraget som Flytoget og Vy fikk da de skulle by på de to trafikkpakkene på Østlandet, eller da de skulle forhandle om de trafikkpakkene etter en direktetildeling, står det veldig tydelig i premisset at man skulle gå videre til neste tilbyder dersom forhandlingene ikke førte fram. Etter det jeg vet, har det vært god framdrift i forhandlingene, der også Flytoget har lagt betydelig arbeid i å levere et tilbud. Så kjenner vi til at departementet og statsråden kortsluttet prosessen ved å gi Vy hele kaka, istedenfor å fullføre forhandlingene. Hvis det var sånn at forhandlingene hadde gått dårlig, hadde det vært naturlig i hvert fall å vurdere andre løsninger, men statsråden har jo bekreftet at det var god dialog og god framdrift i forhandlingene med Flytoget også. 

Hva var grunnen til at mandatet ble endret, når det i premisset sto så tydelig at en ikke skulle avbryte dersom forhandlingene førte fram? 

",Trond Helleland,Høyre,2023-04-12,2023-04-12
3070,2022-2023," De menneskeskapte klimaendringene  vil ha drastiske og irreversible konsekvenser for dyr, natur og  folk. Vi merker allerede nå at global oppvarming medfører ekstremvær,  skogbranner og tørke. Klimakrisen er den største trusselen mot framtidige  generasjoners frihet.

Som en del av Norges klimaavtale med EU har vi internasjonalt bindende forpliktelser til å kutte 40 pst. av utslippene i transportsektoren innen 2030. Norge har i tillegg forsterket sitt eget mål og har en målsetting om 55 pst. utslippskutt. Til tross for det målet tegner nå de nasjonale transportetatene et mørkt bilde når de beskriver hvordan Norge kan nå disse forpliktelsene. Nylig har de seks transportetatene lagt fram en tiltaksrapport som skal fortelle hvordan klimamålene kunne nås. I rapporten heter det:

Det er dystre ord for klimaet, og det er åpenbart at kraftfulle tiltak må til om Norge skal ha en sjanse til å nå egne forpliktelser. Framskriving viser at regjeringens nåværende politikk ligger an til å kutte 6 pst. av utslippene i transportsektoren. Samtidig har vi en internasjonal forpliktelse til å kutte 55 pst.

Med dette i bakhodet: Hva er regjeringens plan for å kutte de gjenværende 49 pst. av utslippene i transportsektoren, og kan statsråden garantere at regjeringen vil legge fram en nasjonal transportplan for å oppfylle den målsettingen?

",André N. Skjelstad,Venstre,2023-04-12,2023-04-12
3071,2022-2023," Like før påske kom transportetatenes  anbefaling til neste nasjonale transportplan. Endelig forslag blir  ikke lagt fram før til neste år, men jeg mener ministeren bør kunne  svare på hvilken retning han vil i med neste NTP. Mange byer og bygder  i dette landet har store uløste transportbehov, kollektivprosjekt  for at vi skal nå klimamålene våre eller livsviktig rassikring langs  skoleveier. Likevel prioriteres bygging av Hordfast, et rådyrt og  utrolig miljøfiendtlig prosjekt, framfor ny og sikker vei og bane  fra Bergen til Voss. Det er ikke til å begripe. Hordfast vil koste  både vanlige folk og staten vanvittige summer. Valget burde vært  åpenbart. 

Kan samferdselsministeren si om han virkelig vil prioritere Hordfast framfor ny vei og bane mellom Bergen og Voss? 

",Mona Fagerås,Sosialistisk Venstreparti,2023-04-12,2023-04-12
3072,2022-2023," Spørsmålet mitt går sjølvsagt  til samferdselsministeren.

2022 var eit svært alvorleg år med tanke på heile 118 dødsulykker på norske vegar. Dette var 118 for mange. I fyrste kvartal i år er talet endå høgare. Regjeringa har i statsbudsjettet for 2023 ikkje akkurat følgt opp verktøykassa for å motverke og hindre fleire dødsulykker og alvorlege ulykker i trafikken. Samferdselssektoren har vorte det store kuttområdet til regjeringa.

Vi opplever no ei regjering som er bakpå, og som ikkje har visjonar for anten vegbygging eller trafikktrygging. For kort tid sidan la Statens vegvesen fram fagetaten sitt framlegg til ny NTP, som sjølvsagt er i tråd med styringssignal frå samferdselsministeren og regjeringa. Trafikktrygging og trygge vegar vert ikkje prioritert. 

I mitt eige fylke er det opprør. Av såkalla faglege grunnar vert det føreslått at E39/E136 frå Breivika til Ørskogfjellet – den mest trafikkerte vegen i fylket, ein dødsveg der det har vore fleire ulykker berre det siste året, og eksportvegen for heile fylket – ikkje berre vert utsett, men å ta han heilt ut av NTP. Dette er trafikkfarleg politikk. Det er eigentleg fagleg forkasteleg. 

Stiller samferdselsministeren seg bak forslaget frå Statens vegvesen om å ta denne dødsvegen og eksportvegen heilt ut av NTP?

",Frank Edvard Sve,Fremskrittspartiet,2023-04-12,2023-04-12
3073,2022-2023," Jeg får litt dårlig samvittighet  nå. Kommunal- og distriktsministeren hadde kanskje fortjent en liten  hvil etter turen opp på talerstolen, men spørsmålet mitt går til  ham. 

Nylig presenterte generalistkommuneutvalget en omfattende og viktig rapport om norske kommuner, og jeg vil lese fra rapporten:

I den forbindelse kunne jeg ikke unngå å merke meg at statsråden på Politisk kvarter 31. mars i år nærmest avfeide kunnskapen som legges på bordet. 

Dersom man ønsker å gjøre noe med en utfordring, må man i det minste anerkjenne kunnskap og fakta. Så mitt spørsmål til statsråden er om statsråden er enig i fakta som generalistkommuneutvalget har lagt fram: at små og usentrale kommuner systematisk har større utfordringer med lovoppfyllelse og ivaretakelse av sine oppgaver. 

",Mudassar Kapur,Høyre,2023-04-12,2023-04-12
3074,2022-2023,"12. april var Earth Overshoot Day. Dagen da Norge har brukt sin andel av ressursene, per capita, i forhold til det verdens økosystemer trygt klarer å produsere. Det haster med en overgang til en mer sirkulær økonomi om vi skal nå våre klima-, miljø- og bærekraftsmål. 
Når kommer regjeringen med sin handlingsplan for sirkulær økonomi, og hvordan har regjeringen fulgt opp de seks forslagene om en mer sirkulær økonomi som Høyre fikk gjennomslag for i behandlingen av Innst. 124 S (2022–2023)?",Mathilde Tybring-Gjedde,Høyre,2023-04-12,2023-04-26
3075,2022-2023,"I Statistisk sentralbyrås konjunkturrapport 23. mars anslår byrået at norsk økonomi raskt går mot en konjunkturnøytral situasjon. I Nasjonalbudsjettet 2023 beskrev regjeringen økningen i arbeidsgiveravgift som ""et situasjonstilpasset tiltak"", begrunnet med temperaturen i arbeidsmarkedet og norsk økonomi. 
Er det aktuelt for regjeringen å videreføre den midlertidige økningen i arbeidsgiveravgiften dersom norsk økonomi er i en konjunkturnøytral situasjon?",Heidi Nordby Lunde,Høyre,2023-04-12,2023-04-19
3076,2022-2023,"Kva trur statsråden er årsakene til at talet på gründerar og oppstartselskap som søker statlege innovasjonstilskotsordningar, stuper så langt i 2023 og no er lågare enn nokon gong sidan sist Arbeidarpartiet og Senterpartiet sat med regjeringsmakt, og er statsråden einig med ei lang rekke framståande norske gründerar og gründerorganisasjonar i følgande utsegn i Finansavisen 30. mars: ""Dagens skattepolitikk gjør det unødvendig vanskelig å være en oppstartsbedrift. Har du i tillegg ambisjoner om å vokse raskt, går det fort over til å bli ekstremsport""?",Alfred Jens Bjørlo,Venstre,2023-04-12,2023-04-19
3077,2022-2023,"Energikommisjonen skriver i sin rapport at målet innen 2030 er å frigjøre minst 20 TWh i energieffektivisering. Dette kan gjøres for eksempel gjennom etterisolering, vindtetting og 3-lags vinduer. Energikommisjonen poengterer også at det går raskere med energieffektivisering enn å bygge ut ny kraft. Skal vi lykkes med dette, må staten stille opp.
Hva vil statsråden gjøre for å utløse det potensialet som ligger i energieffektivisering?",Bård Hoksrud,Fremskrittspartiet,2023-04-12,2023-04-19
3078,2022-2023,"Da Fremskrittspartiet satt i regjering, ble det bygget ut mange strekninger med sikker og god vei over hele landet. Stamveiene mellom de store byene ble bygget ut, reisetiden ble redusert betraktelig, og sikkerheten på veiene ble økt. Fra Sørlandet mot Oslo og Stavanger har det blitt bygget flere lange strekk med firefelts vei, men arbeidet har stoppet opp i Mandal i vest og Tvedestrand i øst.
Kan statsråden avklare om arbeidet med trygge og effektive veier fra Sørlandet til Østlandet og Vestlandet vil komme i gang igjen snarlig, eller om det er stengt ned?",Marius Arion Nilsen,Fremskrittspartiet,2023-04-05,2023-04-26
3079,2022-2023,"Nordland er det fylket i landet der det er størst fare for å bli drept eller hardt skadd i trafikken pr. kjøretøykilometer. Nordland er også det fylket i landet som har mest vei, og det kjøres mye i fylket. Nordland har i tillegg en lang E6 som går gjennom hele fylket, og E10, som også er en stor ferdselsåre, samt mange fylkesveier. En av årsakene til de dystre tallene for Nordland som trekkes frem, er det store etterslepet på vedlikehold av veiene.
Hva er regjeringens planer for å få ned de dystre tallene for Nordland?",Dagfinn Henrik Olsen,Fremskrittspartiet,2023-04-05,2023-04-26
3080,2022-2023,"Pretec er landets største leverandør av bolter til bruk av tunnel- og rassikring i Norge, med betydelige leveranser over lang tid. Markedet har bare to leverandører. Statens vegvesen har innført nye krav til tunnel- og rassikring, som ekskluderer Pretec sine bolter, på tvers av SINTEF sine faglige anbefalinger. Det vil kunne gi økte priser, risiko for forsyningssikkerheten, og begrense innovasjon – som igjen vil kunne gi forsinkelser og mindre vei og tunnel for skattepengene. 
Hva vil statsråden gjøre for å forhindre dette?",Ingjerd Schie Schou,Høyre,2023-04-05,2023-04-19
3081,2022-2023,"Samferdselsministeren har ønsket å redusere ambisjonsnivået i dagens nasjonale transportplan. Veier skal bygges enklere og billigere. Statsråden har også tidligere vist sin motstand mot veibygging og ønsket å redusere veiprosjekter på Vestlandet og styrke satsingen på jernbanen på Østlandet. Fagetatene har nå på oppdrag fra regjeringen gitt tilbakemelding om prioriteringer i ny nasjonal transportplan.
Mener statsråden at fagetatene har lyttet til regjeringen og senket ambisjonsnivået til et nivå som er så lavt at regjeringen kan stille seg bak det?",Terje Halleland,Fremskrittspartiet,2023-04-04,2023-04-26
3082,2022-2023,"Bergens Tidende skrev 30. mars følgende: ""Slik forsøkte fiskeridirektøren å stoppe prestisjeplanene på Dokken. Etter rundt 15 år med planer, ga fiskeridirektør Frank Bakke-Jensen regjeringen grønt lys til å vrake prosjektet på Dokken."" Det skjedde etter en ""verbal dialog"" han ikke vil si noe om.
Vil statsråden si noe om denne ""verbale dialogen""?",Helge André Njåstad,Fremskrittspartiet,2023-03-31,2023-04-19
3083,2022-2023,"Ifølge NRK ligger Hordaland på rødt nivå for både drepte og skadde i trafikken. Regjeringen er forpliktet til å jobbe for en nullvisjon for drepte i trafikken. Bare i fjor mistet 118 personer livet på norske veier, og for første gang på mange år så vi en økning i antall trafikkdrepte.
Hvordan har regjeringen tenkt å nå nullvisjonen for trafikkdrepte når de har varslet at veibygging ikke vil være et prioritert område i årene som kommer, og Samferdselsdepartementet så lang har vært budsjettaperen under regjeringen Støre?",Silje Hjemdal,Fremskrittspartiet,2023-03-30,2023-04-26
3084,2022-2023,"Den kjente russiske opposisjonspolitikeren Vladimir Kara-Murza har svært dårlig helse etter at han ble forgiftet i 2015 og 2017, og står nå tiltalt for ""landsforræderi"" i en pågående rettssak. I svar på skriftlig spørsmål nr. 1 761 (2022–2023) om målrettede sanksjoner mot hovedaktører i forfølgelsen, svarer utenriksministeren: ""Jeg vil fortsette å drøfte videreutvikling av sanksjonsregimet med europeiske kolleger, inkludert listeføringer av enkeltpersoner.""
Vil utenriksministeren ta konkrete initiativ overfor EU til listeføring av disse personene?",Jan Tore Sanner,Høyre,2023-03-29,2023-04-26
3085,2022-2023,"Det er nærmere 3 000 arbeidsplasser i Raufoss Industripark fordelt på 50 bedrifter som omsetter for ca. 12 mrd. kroner årlig, hvorav 95 pst. er eksport. Denne virksomheten er meget viktig også når regjeringen har økt fastlandseksport som en viktig målsetting. En stor utfordring og kostnad for bedriftene er dårlig transportvei på riksvei 4 til blant annet Oslo havn. 
Vil regjeringen fremskynde en helhetlig utbygging av riksvei 4, helst fra Mjøsbrua til Oslo, for å styrke konkurransekraften til industrien på Raufoss, herunder Nammos utvidelse på grunn av Ukraina?",Carl I. Hagen,Fremskrittspartiet,2023-03-29,2023-04-26
3086,2022-2023,"I mange distriktskommuner er det et stort behov for innleie av arbeidskraft, for eksempel i tilknytning til reiseliv. Regjeringens innleieforbud skaper en rekke problemer for eksempelvis reiselivsnæringen og andre næringer som opplever store svingninger med årstider og værforhold. Nye innleieregler trådte i kraft 1. april.
Er det aktuelt for regjeringen å reversere egne lovendringer når man ser konsekvensene for distriktene?",Mari Holm Lønseth,Høyre,2023-03-29,2023-04-19
3087,2022-2023," Mitt spørsmål går til kunnskapsministeren.

Kunnskapsministeren har gjentatte ganger påstått at vårt forslag i Høyres ungdomsskolereform om å åpne for forsøk med fireårig ungdomsskole på første- til tiendeklasseskoler handler om å snikinnføre karakterer i barneskolen. Dette ble senest gjentatt i VG før helgen, da kunnskapsministeren la fram opplæringsloven. 

Kan kunnskapsministeren vise til hvor hun har dette fra?

",Margret Hagerup,Høyre,2023-03-29,2023-03-29
3088,2022-2023," Mitt spørsmål går til  finansministeren.

I perioden 2015–2021 økte skatteinntektene til staten i snitt med 23 mrd. kr mindre enn prisstigningen hvert år. Både folk, bedrifter og staten fikk velferdsøkning i denne perioden. Det skyldtes ikke minst et fornuftig skattetrykk og en regjering som skjønte at verdiene må skapes før de kan fordeles. 

Siden har vi fått en ny regjering med Arbeiderpartiet og Senterpartiet, og både folk og bedrifter har fått merke forskjellen på høyre- og venstresiden i norsk politikk. Nå skal staten skjermes, mens folk og næringsliv skattes mer og mer. Flere har nå problemer med å håndtere regjeringens massive skatte- og avgiftsøkninger, i en periode der økonomien presses fra alle kanter. 

Samtidig som staten i perioden før Arbeiderpartiet og Senterpartiet tok over, krevde inn mindre skatter enn prisveksten, hentet altså finansministeren i 2022 inn over 700 mrd. kr mer enn prisstigningen. Dette innebærer en historisk overføring av verdier fra bedrifter og folk flest til det offentlige – i en periode der vanlige folk opplever redusert kjøpekraft og stadig flere bedriftseiere sliter for å beholde arbeidsplasser i by og bygd. 

Mens den ikke-sosialistiske regjeringen – med Fremskrittspartiet – førte en politikk som hadde en balanse mellom stat, bedrifter og vanlige folk, fører regjeringen nå en politikk der målet synes å være å øke statens profitt på bekostning av både folk og bedrifter. 

Lavere skatter og avgifter kan gi vanlige folk økt kjøpekraft uten å tappe bedriftene og true arbeidsplassene, bidra til at vi beholder flere jobbskapere og bedriftseiere i Norge, og sikre vår fremtidige velferd fordi verdiene må skapes før de fordeles. 

Jeg har registrert at finansministeren er opptatt av dugnad, spleiselag og samfunnskontrakten. Mitt spørsmål blir da om finansministeren vil ta initiativ til å dele noen av statens enorme inntekter med vanlige folk og bedriftene i Norge?

",Hans Andreas Limi,Fremskrittspartiet,2023-03-29,2023-03-29
3089,2022-2023," Mitt spørsmål går til  justisministeren.

På Senterpartiets landsmøte vedtok de en noe selvmotsigende resolusjon om ruspolitikk. I tillegg til å mene at rusbrukere skal møtes med helsehjelp, går Senterpartiet inn for å 

Dette er til tross for at forskning, ifølge rusreformutvalget, viser at straff ikke virker. Videre fremgår det av resolusjonen at Senterpartiet mener følgende: 

Saken er den at politiet aldri har hatt de hjemlene Senterpartiet savner. Riksadvokaten slo i 2021 klart fast at ransaking ikke er et forholdsmessig inngrep for å bekrefte mistanke om bruk av narkotika. Det har det aldri vært. Politiet har praktisert regelverket feil. Jeg vil minne om at Riksadvokatens presisering var en reaksjon på at politiet har drevet en uhjemlet praksis med rustesting, stripping, undersøkelser av kroppens hulrom, mobil- og husransakelser ved mistanke om rusmiddelbruk. 

Når Senterpartiet nå sier at politiet må sikres lovhjemmel til å avdekke bruk og besittelse av narkotika, er det et åpent spørsmål hva det faktisk betyr i praksis. For ikke å havne i kollisjon med grunnloven er nesten eneste mulighet å heve strafferammene for bruk og besittelse betydelig. Kan statsråden her og nå bidra til å oppklare hvilke hjemler statsråden selv og Senterpartiet mener politiet skal få til å avdekke bruk og besittelse av narkotika? 

",Sveinung Stensland,Høyre,2023-03-29,2023-03-29
3090,2022-2023," Mitt spørsmål går  også til finansministeren.

Den siste tiden har det vært en del skattedebatt som har frustrert meg. Mange – ikke nødvendigvis statsråden, men andre – har blandet epler, pærer og appelsiner til det som snart er en skattepolitisk fruktsalat. Så for å rydde litt, hvis vi ser bort fra den gudegitte naturen, er det to aktører som trengs for å skape verdier. Det er de som bidrar med arbeid, og de som bidrar med kapital.

Når det gjelder skattesystemet for lønnsinntekt, har regjeringen gjort veldig mye bra – tommel opp, og jeg har ikke så mye å si om det – men i skattesystemet for kapitalinntekt er det mange hull og mange problemer. Det er det som gjør at SSB i sin forskningsrapport har kommet til at rørleggere og butikkarbeidere betaler mer skatt per krone de tjener, enn de aller rikeste i Norge gjør. Det er ingen partier som har vedtatt det, og jeg tror ikke så mange kan forsvare det heller. Likevel er det slik, fordi man har noen åpenbare hull og noen hull som kanskje ikke var der, men som de rike har funnet selv. Som økonomiprofessor Rolf Aaberge sa til Klassekampen i forrige uke: Norge er nærmest et skatteparadis for bedriftseierne.

Dette er ting som ikke er umulig å gjøre noe med, men det krever endringer i en del strukturelle sider ved skattesystemet. Så mitt spørsmål til statsråden blir i første omgang: Er han fornøyd med et skattesystem der folk flest betaler mer skatt per krone man tjener, enn det de aller rikeste gjør?

",Marie Sneve Martinussen,Rødt,2023-03-29,2023-03-29
3091,2022-2023," Velferden må stadig  gjenoppfinnes, forsvares og forsterkes. Det er et langsiktig arbeid.  I tider med uro og voksende ulikhet er det enda viktigere at det  rød-grønne flertallet tar det ansvaret. Derfor er det alvorlig å  følge med på situasjonen i velferden vår. I sykehusene er det store  budsjettkutt, med dertil oppsigelser og nedleggelser. Det er fastlegekrise,  det er kutt i høyere utdanning, og det er krise i kriminalomsorgen  – for å nevne noe.

Kostnadsveksten i 2022 var høyere enn budsjettert, og den er ikke blitt fullt kompensert. Også årets budsjett har for lave anslag for prisveksten, og det gjør vondt verre. For deler av offentlig sektor kommer denne innstrammingen på toppen av flere år med høyreregjeringens ostehøvelkutt. Det blinker rødt for deler av velferden. Hvis velferdsstaten skal ha brei oppslutning, må den være mer enn bare et sikkerhetsnett. Den må utvikles og skinne. Hvis folk opplever at den offentlige velferden ikke er der for dem når de trenger den som mest, vil de med de store lommebøkene se etter andre muligheter på det private markedet.

Nordmenn etterspør i dag og kommer fortsatt til å etterspørre bedre velferdstjenester. Det følger med den velstandsøkningen vi opplever privat, men også i fellesskap, og det ligger i samfunnskontrakten vi har inngått i Norge. Spørsmålet er hvordan samfunnet skal levere disse tjenestene til folket. Skal vi fortsatt ha felles velferd, der alle sikres et godt og tilpasset tilbud uavhengig av økonomi, eller skal størrelsen på bankkontoen avgjøre hva slags helse og omsorg folk kan kjøpe seg på det private markedet?

Spørsmålet til finansministeren er om han er med på dette resonnementet, og at det er en fare for økt privatisering hvis offentlig velferd svekkes gjennom budsjettkutt.

",Kari Elisabeth Kaski,Sosialistisk Venstreparti,2023-03-29,2023-03-29
3092,2022-2023," Mitt spørsmål går til  justisministeren.

Budsjettsituasjonen for norsk politi er dramatisk. I politidistrikt etter politidistrikt over hele landet rapporteres det om kraftige kutt og færre stillinger. Flere politiledere går ut og uttrykker sin bekymring.

Ifølge Politiets Fellesforbund innebærer tildelt ramme en reell reduksjon tilsvarende 847 – jeg gjentar: 847 – mill. kr, og minimum avvikling av 330 politiårsverk i år, mest sannsynlig langt mer. Bare i januar ble kuttene i antall politiansatte på 112 på én måned, altså en–en–to. Det er mer enn en symbolsk nødmelding, det er alvor nå.

Så må justisministeren gjerne vise til at hun har varslet styrking av politiet i revidert nasjonalbudsjett på grunn av økt prisvekst, men kuttene i politiet for 2023 ble vedtatt av regjeringspartiene og SV med åpne øyne.

I 2020 beskyldte den nåværende finansministeren Trygve Slagsvold Vedum Fremskrittspartiet for å ha «gjort hverdagen enklere for kriminelle». Det kunne ha vært fristende å si det samme om Senterpartiet i 2023, men jeg vil ikke bruke akkurat de ordene – selv om det er et faktum at saker nå henlegges på grunn av politiets ressurssituasjon, også saker med kjent gjerningsmann.

Hvordan kan justisministeren forsvare at regjeringen utraderer politistillinger over hele landet? Bør vi ringe 112?

",Per-Willy Amundsen,Fremskrittspartiet,2023-03-29,2023-03-29
3093,2022-2023," Siden vi har finansministeren  i salen, må vi bare fortsette å diskutere skatt også i dag. 

I går la regjeringa fram sitt forslag om havbruksskatt. Statsministeren fulgte opp i E24 med at vi i Høyre nå fikk noen timer på oss til å vurdere om vi melder oss inn eller ut. For Høyre er det ikke aktuelt å gå videre med den modellen som regjeringa har lagt på bordet. Modellen er tilnærmet lik den som ble sendt på høring. Det er gjort lite endringer. Regjeringa har heller ikke vist særlig vilje til å justere innretning eller nivå. Spørsmålet nå er om regjeringspartiene er villig til å se etter pragmatiske løsninger i Stortinget for å få fram et bredt forlik, og finne fram til en løsning som kan ha god legitimitet, og som kan stå seg over tid. Vi har for vår del vært tydelige på at regjeringa bør få utredet alternative modeller, slik vi har fått innspill om i høringsprosessen. Det kan gi grunnlag for et bredt forlik. Dette er nå opp til regjeringa. 

Spørsmålet til finansministeren er: Er det nå viktigst for regjeringa å trumfe gjennom sin modell, eller å få til et bredt forlik i Stortinget?

",Helge Orten,Høyre,2023-03-29,2023-03-29
3094,2022-2023,"Kvalitetssikring 2 for Møreaksen del 1, frå Vik til Molde, er no levert og viser ei netto samfunns-nytte på negative 7,5 milliardar kroner. I ei nyleg meiningsmåling utført av Sunnmørsposten ynskjer berre 24 pst. av befolkninga i Møre og Romsdal Møreaksen realisert.
Kan statsråden forklare logikken i at Statens vegvesen framleis held på å planlegge eit prosjekt til mange titals milliardar kroner, med ei netto samfunns-nytte på heile minus 7,5 milliardar kroner, eit prosjekt som folket i Møre og Romsdal ikkje vil ha?",Frank Edvard Sve,Fremskrittspartiet,2023-03-28,2023-04-26
3095,2022-2023,"Viltloven § 4 slår fast at det er følgende organer i viltforvaltningen: departementet, Miljødirektoratet, statsforvalteren, fylkeskommunen og kommunen.
Hvorfor har regjeringen da valgt å flytte viltforvaltningen fra Miljødirektoratet til Landbruksdirektoratet uten å fremme forslag om å endre viltloven?",Rasmus Hansson,Miljøpartiet De Grønne,2023-03-28,2023-04-19
3096,2022-2023,"Nylig spurte jeg statsråden om hvordan han i tildeling i forhåndsdefinerte områder med 92 nye oljefelt har tatt hensyn til barns beste. Svaret om at hensynet til klima og havmiljø, og til fremtidige generasjoner gis en helhetlig vurdering i petroleumspolitikken er ikke tilfredsstillende for å møte de krav som følger av Grunnloven § 104, sett i lys av både Klimapanelets rapport og at klimaendringer er en av de største truslene mot barns rettigheter. 
Mener statsråden at Grunnloven § 104 ikke er relevant for vurderinger som gjøres i forbindelse med tildeling i forhåndsdefinerte områder 2023?",Kristoffer Robin Haug,Miljøpartiet De Grønne,2023-03-24,2023-04-19
3097,2022-2023,"Ny firefelts E39 mellom Kristiansand og Stavanger er overmoden for realisering. Ulykker, kø og uønskede hendelser er nærmest normalen framfor unntaket, og én ulykke er én for mye. Under en veikonferanse på Utsikten hotell i Kvinesdal 9. mars i år ga statssekretær Tom Kalsås fra Arbeiderpartiet utrykk for at fullstendig ferdigstillelse av ny firefelts E39 mellom Kristiansand og Stavanger kan måtte vente så lenge som til 2044.  
Hva vil statsråden gjøre for at for at en trafikksikker og moderne firefelts E39 skal stå ferdig før 2044?",Gisle Meininger Saudland,Fremskrittspartiet,2023-03-23,2023-04-26
3098,2022-2023,"Ordførerne i Hamar, Elverum, Engerdal, Trysil, Stor-Elvdal, Åsnes, Våler og Åmot og flere fagmiljøer i Sykehuset Innlandet HF er samstemte idet de ber om at statsråden sørger for at nullpluss-alternativet utredes fullt ut, og på en sammenlignende måte, før en endelig beslutning om framtidig sykehusstruktur i Innlandet fattes.
Vil statsråden imøtekomme deres ønsker?",Carl I. Hagen,Fremskrittspartiet,2023-03-23,2023-04-19
3099,2022-2023,"Det foreligger et bredt ønske om fleksible og konkurransedyktige fastprisavtaler for næringslivet, men fornybarnæringen peker på flere regulatoriske hindre i veien for å sikre at avtalene er så forutsigbare og fleksible som markedet har potensial til å tilrettelegge for.
Vil statsråden sørge for et sterkere insentiv i skatterammene for å få fart på fastprisavtalemarkedet?",Ane Breivik,Venstre,2023-03-23,2023-03-29
3100,2022-2023,"En fastlege i Haugesund er fratatt retten til å praktisere for trygdens regning etter at Nav har gått gjennom 15 pasientjournaler. Manglende journalføring oppgis som grunn, men reaksjonen fra Nav går mest ut over legens 1 500 pasienter. Nav krever at legen leverer ut komplette journaler der alle helseopplysninger, gitt i fortrolighet i lege-/pasientforholdet, brettes ut. 
Mener statsråden denne reaksjonsformen, med en så stor informasjonsdeling, er forholdsmessig og ivaretar pasientenes beste i en presset fastlegesituasjon?",Sveinung Stensland,Høyre,2023-03-23,2023-03-29
3101,2022-2023,"ESA har opprettet en sak for å undersøke lovligheten av de nye innleiereglene. 
Kan statsråden garantere at forbudet mot innleie på byggeplasser i Oslo-regionen og de generelle innstrammingene i innleie av arbeidskraft vil bli gjennomfør slik de er vedtatt av Stortinget, selv om ESA skulle konkludere med at innleiereglene ikke er forenlige med EØS-avtalen og vikarbyrådirektivet?",Mímir Kristjánsson,Rødt,2023-03-23,2023-03-29
3102,2022-2023,"Nylig vedtok EU-parlamentet strengere energikrav til bygg, noe som er viktig for energieffektivisering, men medfører store kostnader for folk. Fra før av finnes det en rekke krav til bygg og energieffektivitet fra EU som Norge ikke har innført. Våre regler er svakere. Samtidig som strengere krav er på vei, mangler vi gode støtteordninger for energieffektivisering som er tilgjengelige for folk med vanlig inntekt. Regjeringen har enda ikke levert på Stortingets vedtak i flere omganger. 
Når er bedre støtte til energitiltak på plass?",Sofie Marhaug,Rødt,2023-03-23,2023-03-29
3103,2022-2023,"Meiner statsråden det er uproblematisk for norsk næringsliv og samfunnsutvikling at norske eigarar av bedrifter dei to siste åra har fått ei vesentleg høgare skattebyrde enn utanlandske eigarar av norske bedrifter, og i tilfelle statsråden meiner dette ikkje er uproblematisk – kva konkrete grep vil regjeringa gjere for å lette skattebyrda for norske eigarar og gje dei rammevilkår som gjev dei grunn til å tru at dei er velkomne i Noreg og ikkje berre nokon som bør «ryke og reise»?",Alfred Jens Bjørlo,Venstre,2023-03-23,2023-03-29
3104,2022-2023,"I januar proklamerte statsråden med brask og bram at Seljord får fire nye politistillinger. For kort tid siden informerte politistasjonssjef Dag Størksen i Telemark om at politiet må kutte ti politistillinger i 2023. Dette står i grell kontrast til utsagnet i januar og betyr at Senterpartiet og Arbeiderpartiet nå sørger for et mer utrygt Telemark.
Er ikke dette å feilinformere innbyggerne, og hvordan kan statsråden mene at et kutt på ti stillinger er å styrke politiet?",Bård Hoksrud,Fremskrittspartiet,2023-03-23,2023-03-29
3105,2022-2023,"Vanlige folk er bekymret over sin egen økonomi. Strømmen blir dyrere, matvarene koster mer, drivstoffprisene for de som bruker bil, setter nye rekorder samtidig som rentespøkelset følger etter. På toppen av disse utgiftene kommer det skatter og gebyrer fra norske kommuner fordi du eier en bolig eller en hytte. På grunn av usikkerhet rundt økonomien vil mange unngå å bruke hytta. Dette rammer små kommuner som lever av inntekter fra hyttebefolkningen som inntektskilde.
Mener statsråden at skatt på hjem og hytter er bra?",Erlend Wiborg,Fremskrittspartiet,2023-03-23,2023-03-29
3106,2022-2023,"Under Senterpartiets landsmøte ble det vedtatt at politiet må sikres lovhjemmel til å avdekke bruk, besittelse og salg av narkotika. Parlamentarisk nestleder i Senterpartiet bekrefter at de ønsker å gi politiet en mer generell adgang til å rusteste og ransake uten konkret mistanke. Vedtaket har fått sterk kritikk fordi en slik adgang vil bryte med menneskerettighetene og rettsstats-prinsipper som forholdsmessighet.
Er statsråden enig i at politiet bør sikres en slik adgang, uavhengig av rettssikkerheten til rusavhengige og andre?",Sandra Bruflot,Høyre,2023-03-23,2023-03-29
3107,2022-2023," Sykehusøkonomien er  hardt presset. Helsekøene øker, og i sin sykehustale sa helseministeren  at handlingsrommet for sykehusene reduseres. Regjeringen har med  sitt svake sykehusbudsjett og sine svært uforutsigbare økonomiske  signaler skapt en krevende situasjon både for pasienter og ansatte  i spesialisthelsetjenesten over hele landet. 

Samtidig som det fortsatt er et stort etterslep av pasienter som venter på behandling etter koronapandemien, og helsekøene stadig øker, har statsministerens regjering vist en historisk fiendtlig innstilling til private som kan og ønsker å bidra. Innenfor rus og psykisk helse forsvinner nå behandlingsplasser fordi regjeringen avviklet fritt behandlingsvalg uten å lage en gjennomtenkt og forsvarlig overgangsordning. Verken Modum Bad eller Vangseter, f.eks., har fått erstattet de behandlingsplassene de hadde gjennom fritt behandlingsvalg, gjennom anbudsavtale med helseforetaket. Også i somatikken må mange pasienter som tidligere fikk behandling hos private når kapasiteten var sprengt i det offentlige, leve med fristbrudd og venting. 

I Stortinget har statsministeren gjentatte ganger sagt at mange av tilbudene hos fritt behandlingsvalgsleverandører fortsatt vil være tilbud i framtiden gjennom avtaler med helseregionene. Men det er ikke det som skjer. Plasser legges ned, tilbud forsvinner, og mennesker som trenger hjelp, henvises til stadig lengre køer. Hvor langt er statsministeren og regjeringen villig til å gå i sin ideologiske motstand mot private helsetilbud på bekostning av pasienter som trenger helsehjelp?

",Tone Wilhelmsen Trøen,Høyre,2023-03-22,2023-03-22
3108,2022-2023," Norges nåværende langsiktige  klimamål, som er nedfelt i klimaloven, er at Norge skal være et  lavutslippssamfunn som har kuttet 90–95 pst. utslipp innen 2050.  IPCCs nye synteserapport slår fast at den globale oppvarmingen går  enda raskere enn tidligere beregnet, og at den med dagens utslippstakt  vil passere 1,5 grader – som vi hadde håpet å holde oss innenfor  – allerede om 10 år, med kurs for 3 grader.

Under lanseringen av den rapporten sa FNs generalsekretær Guterres at rike land derfor bør framskynde sine mål om netto nullutslipp til 2040. Det sa han antagelig fordi rike land slipper ut mer, har tjent mer og har større muligheter til å kutte utslipp enn fattige land.

Spørsmålet til statsministeren er: Når FNs generalsekretær på grunnlag av nye klimadata anbefaler at rike lands nullutslippsmål framskyndes til 2040, vil da statsministeren ta initiativ til å framskynde Norges lavutslippsmål i klimaloven til 2040?

",Rasmus Hansson,Miljøpartiet De Grønne,2023-03-22,2023-03-22
3109,2022-2023," I dag, den 22. mars, er det  fem år siden stortingsflertallet vedtok tilslutning til EUs tredje  energimarkedspakke – og å underlegges EU-byrået ACER. I den forbindelse  ble det fra Arbeiderpartiet formulert åtte ufravikelige krav som  lå til grunn for det som ble et forlik mellom partiene som sa ja  til ACER. Blant disse punktene i forliket var et punkt om at det  skal være nasjonal og samfunnsmessig kontroll over vannkraftressursene.  Som følge av dette vedtaket for fem år siden ble også Reguleringsmyndigheten  for energi, RME, opprettet, et uavhengig forvaltningsorgan som ikke  kan instrueres av det norske demokratiet. Energiloven sier at reguleringsmyndigheten  og klagenemnda er uavhengige og kan ikke instrueres om utøvelsen  av tillagt myndighet. Gjennom denne pakken har EU klart definert  hvilke myndigheter dette skal være.

Et spørsmål som er av strategisk betydning for Norge, og som gjelder den samfunnsmessige kontrollen over vannkraftressursene, er hvilken pris denne vannkraften kan selges for til norske bedrifter og husholdninger i Norge. I januar meldte NTB at det er EUs tredje energimarkedspakke som setter en stopper for muligheten til å skille mellom innenlands strøm og strøm til eksport. Da sa en statssekretær fra regjeringen at det kilden sa, var likelydende med tilbakemeldingene de hadde fått fra RME. 

Hvis det er nettopp ACER som hindrer oss i å sette en innenlands pris på strøm, vil statsminister Støre da si seg enig i at vi dermed ikke har denne nasjonale kontrollen over vannkraftressursene som lå til grunn for ACER-tilslutningen?

",Bjørnar Moxnes,Rødt,2023-03-22,2023-03-22
3110,2022-2023," Vi står i mange kriser samtidig  nå, men jeg er ikke i tvil om at den største krisen vi må løse,  er klima- og naturkrisen. I den siste klimarapporten fra FN understrekes  det at de valgene vi tar dette tiåret, vil påvirke jorden i tusenvis  av år framover. Men det haster også mer enn noensinne. En nøkkel  til rask omstilling i Norge er raskere implementering av EUs klimapolitikk  i Norge. 

I 2018 og 2019 vedtok EU den såkalte ren energi-pakken. Det er den mest ambisiøse og omfattende energipakken så langt. Målet med den er å få fortgang på overgangen fra fossil til fornybar energi, få mer energieffektivitet, bedre forsyningssikkerhet i det europeiske strømmarkedet, pluss at dette også er et viktig verktøy for å oppfylle forpliktelsene i Parisavtalen. 

Når vi ser på tallene fra f.eks. Bloomberg, ser vi at tempoet i det grønne skiftet har økt betydelig i Europa bare fra 2021 til 2022. Energi fra sol, vind og batterier i Europa har økt med om lag 40 pst. på bare ett år. 

Gjennomføringen av denne pakken er avgjørende for å nå Norges klimamål og sikre forutsigbare og stabile rammevilkår for norsk næringsliv. Likevel har finansministeren uttalt at det er uaktuelt å vedta denne energipakken. Til Dagbladet i februar sa Trygve Slagsvold Vedum: 

Mitt spørsmål til statsministeren er: Er det aktuelt for denne regjeringen å ikke innføre EUs ren energi-pakke og dermed si nei til fortgang i Norges kutt i klimagassutslippene?

",Guri Melby,Venstre,2023-03-22,2023-03-22
3111,2022-2023," Verden trenger en enorm omstilling  for å nå klimamålene, og vi trenger en stor omstilling i eget samfunn  for industri og arbeidsplasser. Verdens klimaforskere sier at den  siste rapporten er en siste advarsel. I USA ser vi at Biden lanserer «inflation  reduction act», som på kort sikt har skapt lovnader om 100 000 arbeidsplasser.  Her hjemme er det samlede budskapet fra LO og NHO at vi mangler om  lag 115 000 arbeidsfolk for å sikre det grønne skiftet. 

Vi vet at EU akkurat nå også jobber med en stor grønn industripakke, som vil møte USAs grønne kjempe. Det er en pakke som Norge enn så lenge velger å stå på utsiden av, ikke fordi den ikke er god nok, men fordi regjeringen ikke er enig med EU i at oljeutvinning i Arktis er dårlig. Verden legger nå om tempoet for å bygge ny, grønn industri og for å nå klimamålene. Dommen fra FNs klimapanel er at alle oljefeltene som allerede er i produksjon, vil føre til at vi ikke når klimamålene og 1,5-gradersmålet.

Ved ikke å gire opp akselererer både klimakrisen og faren for industridød. Da bør vi etter SVs syn si ja til EUs industriplan og nei til mer oljeleting i Arktis. Derfor lurer jeg på hvorfor olje og gass i Arktis virker å være viktigere for statsministeren enn en industriell omstilling.

",Kirsti Bergstø,Sosialistisk Venstreparti,2023-03-22,2023-03-22
3112,2022-2023," Fremskrittspartiet mener  vi må skape før vi kan dele. Vi mener at verdiskapere flest er viktige,  at de fortjener honnør, og at privat verdiskaping er helt essensielt  for at vi skal utvikle lokalsamfunn i Norge.

Arbeiderpartiet og Senterpartiet har skapt en ny usikkerhet i næringslivet, som i hvert fall ikke jeg kan huske at vi har sett før. Det er noe nytt i Norge at vi har fått politisk risiko, og det har kommet ved at vi har fått tidenes skattebombe, vi har fått skatter med tilbakevirkende kraft, og vi har fått endrede rammebetingelser. Vi ser en regjering som tapper lønnsomme bedrifter, og som subsidierer næringer som ingen vet om blir lønnsomme. Norske bedrifter straffes hardere og betaler mer skatt.

Så omtales de også veldig negativt: velferdsprofitører, laksebaroner. Man får en følelse av at de som skaper verdier, er noen skurker. Vi synes ikke synd på de rike – de greier seg. Men det er synd at denne holdningen er der blant framtredende personer i vårt samfunn. Statsministeren har tidligere tatt avstand fra uttalelser fra LO-lederen, Peggy Hessen Følsvik, som skulle ta de rike. Det er bra. I helgen så vi regjeringens støttehjul, SV, i fri dressur. Bergstø signaliserer hardere beskatning av norske bedrifter, avskaffelse av arbeidslinja – det skal altså ikke lønne seg å jobbe. Og Røkke, som personlig har betalt milliarder av kroner i skatt gjennom sine år i Norge, blir bedt om å ryke og reise – noe han for øvrig har gjort på grunn av Støre-regjeringens politikk. 

Hva tenker statsministeren om Kirsti Bergstøs uttalelser? Og hvordan kan Arbeiderpartiet gi makt og innflytelse til et parti som i praksis vil legge ned olje- og gassnæringen, og som vil beskatte næringslivet hardere og til overmål fjerne arbeidslinja?

",Sylvi Listhaug,Fremskrittspartiet,2023-03-22,2023-03-22
3113,2022-2023," Siden regjeringens pressekonferanse  i slutten av september i fjor har vi sett en brå oppbremsing av  en rekke investeringer i Norge. Vi har opplevd at uroen ute er supplert  av en uro hjemme for fremtidsutsiktene på grunn av regjeringens  skattepolitikk. Vi opplever betydelig uro i mange lokalsamfunn –  uro for hvor jobbene deres går, uro for fremtidsutviklingen for  flere av Norges viktigste næringer – og vi opplever at både børssjefen  og andre analytikere sier at vi har innført politisk risiko ved  investeringer som påvirker utlendingers vilje til å investere i  Norge. Vi er altså dårligere rustet for å få til de store omstillingene  vi trenger, og har mindre mulighet for å hente kapital internasjonalt  hvis dette bildet fortsetter. 

Vi har sett stor stopp i kraftinvesteringene, vi har sett stor stopp i investeringer knyttet til laksenæringer. Jeg har derfor god forståelse for hvorfor statsministeren og finansministeren ved starten av sin budsjettkonferanse følte behov for å forsøke å berolige landet om skattepolitikken til regjeringen fremover, for da var budskapet fra statsministeren ingen generelt økte skatter i Norge fremover i resten av denne perioden, og fra finansministeren at det samlede skattetrykket ikke skal opp. 

Hvis dette skal virke beroligende, er det kanskje viktig for folk og resten av oss å vite: Hva definerer man da som det samlede skattetrykket? Fra hvilket nivå er det regjeringen tenker at man ikke skal øke skattene videre? Er det fra årets budsjett, eller er det fra årets budsjett minus de midlertidige skattene?

",Erna Solberg,Høyre,2023-03-22,2023-03-22
3114,2022-2023,"Til Vårt Land onsdag 22. mars opplyser utviklingsministeren at hun vil gjennomføre et informasjonsmøte med sivilsamfunnsorganisasjonene om omdisponering av midler til flyktningutgifter. 
Kan statsråden svare på hvilke forventninger hun har til flyktningutgifter i år og neste år, og hvilke omdisponeringer på utviklingsbudsjettet som vil følge av dette?",Ingjerd Schie Schou,Høyre,2023-03-22,2023-03-29
3115,2022-2023,"Nye Kostra-tall viser som vanlig at norske kommuner har større overskudd enn inntekter fra eiendomsskatt på vanlige folk sine hus. Dette forteller oss at norske kommuner, som ofte er styrt av Senterpartiet og Arbeiderpartiet, er glad i å skattlegge folk. Fremskrittspartiet er bekymra over vanlige folk sin økonomi, der strøm, matvarer og drivstoff blir dyrere. På toppen av dette kommer økte skatter og gebyr fra norske kommuner. 
Vil statsråden sitte og se på at dette skjer, eller er han enig med Fremskrittspartiet i at eiendomsskatt til kommuner med overskudd burde vært unngått?",Helge André Njåstad,Fremskrittspartiet,2023-03-22,2023-03-29
3116,2022-2023,"Mange nordmenn har fått sin psykologutdannelse ved ELTE-universitetet  det siste tiåret. På grunn av en regelendring står flere titalls psykologistudenter uten godkjenning av utdannelsen sin. De siste gjenstående ELTE-psykologene har fått avslag på autorisasjon i Norge, uten å ha fått vurdert sin kompetanse.
Hvordan kan statsråden forsvare at ELTE-psykologene ikke har fått oppfylt sin rett til individuell vurdering, men bare mottatt avslag på generelt grunnlag etter at praksisendringen for psykologutdannelse kom?",Bård Hoksrud,Fremskrittspartiet,2023-03-16,2023-03-29
3117,2022-2023,"Rødt mener at tennene er en del av kroppen, og at tannhelse skal være en selvfølgelig del av velferdstjenesten. Her er vi heldigvis i godt selskap. Vi har et stortingsflertall som mener det samme, og en regjering som har som mål å likestille den offentlige tannhelsetjenesten med andre helsetjenester. Så langt har vi likevel ikke sett noen stor satsing på feltet utover rabatt til de unge. 
Når ser regjeringa for seg at tannhelsereformen som skal likestille tannhelse med resten av helsetjenesten, kan bli en realitet?",Marie Sneve Martinussen,Rødt,2023-03-16,2023-03-29
3118,2022-2023,"I Norge kan du være sikker på at du får helsehjelp selv om du mangler penger. Det gjelder bare ikke om helseproblemet sitter i tennene. Fra tidligere SSB-undersøkelser vet vi at tannhelsehjelp er en av de tingene folk med dårlig råd må kutte ut. Nå vet vi at strømpriser, rentehevinger og inflasjon presser mange flere ut i fattigdom. Tannlegene forteller at folk avbestiller timer fordi de ikke kan betale regninga. 
Hva vil regjeringa gjøre for å sikre at også folk med dårlig råd kan gå til tannlegen?",Mímir Kristjánsson,Rødt,2023-03-16,2023-03-29
3119,2022-2023,"Folk lever med smerter fordi de ikke har råd til å gå til tannlege. I dag finnes det noen grupper som har krav på støtte til tannhelse, men mange får ikke den hjelpa de trenger. Folk i Norge får mindre støtte til tannhelse nå enn før. Ordninga har ikke blitt prisjustert, nye forskrifter strammer inn reglene for hvem som skal få hjelp, og takstene er satt for lavt til å dekke kostnadene. Ifølge Hurdalsplattformen skal regjeringa sikre at de som har krav på gratis behandling, får et godt tilbud, og støtteordningene skal styrkes. 
Når skal folk få merke det?",Seher Aydar,Rødt,2023-03-16,2023-03-29
3120,2022-2023,"Drammen kommunes nye arealplan kan, hvis den blir vedtatt, føre til at 2 600 mål natur og matjord går tapt fram mot 2030. Samtidig vil regjeringen verne 30 prosent natur og restaurere like mye natur innen 2030 som en  oppfølging av FNs naturavtale. Hvis dagens utvikling fortsetter, vil mye norsk natur forsvinne som følge av lokale vedtak, uten at noen har en samlet oversikt.
Hvordan vil statsråden bidra til at Drammen og andre norske kommuner stanser videre naturødeleggelse, og i stedet bidrar til at Norge oppfyller målene i naturavtalen?",Rasmus Hansson,Miljøpartiet De Grønne,2023-03-16,2023-03-29
3121,2022-2023,"Trendene i SHoT-undersøkelsen, Studiebarometeret og levekårsundersøkelsen blant studenter peker i samme retning: Flere studenter sliter med psykisk uhelse. Samtidig synker trivselen og motivasjonen for å studere.
Hvilke tiltak vil statsråden sette i gang for å motvirke dette?",Kari-Anne Jønnes,Høyre,2023-03-16,2023-03-29
3122,2022-2023,"Et av de ufravikelige kravene da Norge tilsluttet seg ACER og tredje energimarkedspakke, var at norsk fornybar kraftproduksjon skal bidra til økt verdiskaping og sysselsetting i Norge. I dag betaler folk og bedrifter en skyhøy strømpris, selv for rimelig fornybar vannkraft. Vi ser bedrifter som stenger ned produksjonen og selger krafta dyrt på strømbørsen i stedet. Andre går til oppsigelser, som REC Solar.
Ser statsråden at dagens politikk, uten noen begrensninger på prisen selskapene tar, motarbeider sysselsetting og verdiskaping?",Bjørnar Moxnes,Rødt,2023-03-16,2023-03-22
3123,2022-2023,"Et ufravikelig krav ved innlemmelsen i ACER var at flaskehalsinntektene fortsatt skal kunne benyttes til å redusere nettleia. Regjeringa har i 2022 og 2023 betalt ut deler av statens store strøminntekter til nettselskapene, slik at de reduserer nettleia og ikke øker regningen til kundene. Men her brukes ikke inntektene fra krafthandel med EU-land, for det bryter EU-reglene. Dette er store summer som kunne redusert regninga til folk og bedrifter enda mer.
Hvorfor forhandler ikke regjeringa fram et unntak, og oppfyller kravet?",Geir Jørgensen,Rødt,2023-03-16,2023-03-22
3124,2022-2023,"Vi ser en negativ utvikling i ungdomskriminalitet i Sør-Norge. Spesielt er kriminaliteten blant barn og unge i Kristiansand økende og alarmerende, særlig i de yngste aldersgruppene. Barn helt ned i 12-års alderen utfører kriminalitet, blant annet vold og ran. Vold fra ungdom under 15 år har fordoblet seg de siste årene. Politiet uttaler at de har få gode virkemidler å sette inn.
Er statsråden klar over situasjonen, og har statsråden planer om å komme med forslag til løsninger, samt gi politiet flere virkemidler?",Marius Arion Nilsen,Fremskrittspartiet,2023-03-16,2023-03-22
3125,2022-2023,"I dag, 22. mars, er det fem år siden Stortinget vedtok EUs tredje energimarkedspakke og innlemmelsen i EU-byrået ACER.  I den forbindelse ble det formulert åtte ufravikelige krav fra Arbeiderpartiet. Et av disse er krav om nasjonal og samfunnsmessig kontroll over vannkraften. Et foreslått grep for økt kontroll er å skille mellom pris på innenlandsstrøm og strøm brukt til eksport. En EU-kilde sa til NTB i januar at energimarkedspakken stanser dette, og fikk støtte fra en statssekretær. 
Er statsråden enig i at dette viser at vi mangler kontroll?",Sofie Marhaug,Rødt,2023-03-16,2023-03-22
3126,2022-2023,"Ny barnehagelov skaper komplikasjoner for Kirkens Bymisjons åpne barnehager. Stiftelsen eier barnehager som etter lovendringen må etableres som egne rettssubjekter. Dette er barnehager som fungerer som en døråpner inn til de ordinære barnehagene, spesielt egnet for å integrere familier med minoritetsbakgrunn. Det er ikke mulig å gi ansatte gode arbeidsvilkår om barnehagen splittes opp, og tilbudet står i fare for å bli nedlagt. 
Vil statsråden sørge for at Kirkens Bymisjon får unntak fra regelen om etablering av egne rettssubjekter?",Guro Angell Gimse,Høyre,2023-03-16,2023-03-22
3127,2022-2023," Mitt spørsmål går til statsråd  Borten Moe. 

To tredjedeler av bedriftene som har svart på NHOs kompetansebarometer for 2022, svarer at de har et udekket kompetansebehov. En undersøkelse Tekna gjennomførte, viste at over halvparten av kommunene ikke får besatt stillinger som krever høyere utdanning innen teknologi eller realfag. NITOs behovsundersøkelse viser at 62 pst. av bedriftene ikke får tak i kvalifiserte ingeniører. Samtidig ser vi i søkningen til høyere utdanning at færre vil bli lærere i realfag, og OECD-tall viser at vi rekrutterer generelt dårligere enn andre nordiske land innenfor realfag, IT og teknologi. 

En rekke organisasjoner har gått sammen om felles initiativ for å rekruttere flere til teknologi og realfag gjennom STEM for fremtiden, og universitetsrektorer og NHO-sjefen slår alarm om manglende realfagsrekruttering, og at det vil kunne stanse det grønne skiftet. Samtidig har regjeringen, som statsråden er en del av, avvist forslaget om flere naturfagtimer i ungdomsskolen, avviklet lærerspesialistordningen, som bl.a. hadde realfagsspesialister, fjernet kompetansekrav til alle lærere i matematikk og fjernet karakterkravet i matematikk for å komme inn på lærerutdanningen, for å nevne noe. Regjeringen har òg valgt å ikke fornye realfagsstrategien, som nettopp skulle styrke realfagsopplæringen i barnehage og grunnopplæringen. 

En strategi og en nasjonal plan for styrket realfagsatsing fra barnehage til høyere utdanning vil være et nødvendig og sterkt etterspurt tiltak. Deler statsråden bekymringen som både universitets- og høyskolesektoren og næringslivet kommer med, og vil statsråden være med på Høyres initiativ for å få på plass en ny, langsiktig nasjonal strategi og en satsing på realfagene? 

",Margret Hagerup,Høyre,2023-03-15,2023-03-15
3128,2022-2023," Spørsmålet går til statsråd  Vestre.

Då me førre gong hadde ei raud-grøn regjering, frå 2005 til 2013, såg Hordaland og Rogaland Framstegsparti seg nøydde til å dra i gong eit vestlandsopprør i 2011. Frustrasjonen i vest var stor på grunn av regjeringa si manglande samferdselssatsing, nei-haldning i arealpolitikken, ein næringsfiendtleg skattepolitikk, motstanden mot heving av ubåten på Fedje, kraftliner i Hardanger og arroganse frå Oslo-makta. 

Salige statsvitar, professor og arbeidarpartimedlem Frank Aarebrot var på Framstegspartiet si side og hevda at Arbeidarpartiet, Senterpartiet og SV si neglisjering av Vestlandet gav grobunn for opprøret, og at det var reell fare for at Vestlandet ville gå sin eigen veg og krevje meir makt. Han såg føre seg at det kunne kome krav om mogleg oppsplitting av landet i retning av sjølvstyrte einingar. 

No er det næringslivet som står i spissen for vestlandsopprøret, og det berre eitt og eit halvt år etter at me fekk ei ny raud-grøn regjering. Mange av argumenta er dei same: manglande samferdselssatsing, skattesjokk for næringslivet langs kysten og ei gigantisk overføring av pengar og makt til hovudstaden. Kva meiner statsråd Vestre er grunnen til at dei to siste raud-grøne regjeringane hamnar i ein slik konflikt med innbyggjarane og næringslivet på Vestlandet?

",Sigbjørn Framnes,Fremskrittspartiet,2023-03-15,2023-03-15
3129,2022-2023," Ved utgangen av 2022 levde  anslagsvis 383 mill. kvinner i ekstrem fattigdom. Mødre- og spedbarnsdødeligheten  har økt de siste årene. Det har også antall tenåringsgraviditeter  og barneekteskap. Konflikter i verden øker, og dermed øker kjønnsbasert  vold og overgrep. Samtidig forsvinner ofte grunnleggende tilbud  om prevensjonsmidler og trygt fødetilbud. 

I fjor var risikoen for kjønnsbasert vold ifølge Redd Barna på et alvorlig eller ekstremt nivå i 95 pst. av verdens humanitære krisesituasjoner. Pandemien har fungert som en katalysator for den negative utviklingen, og i 2021 estimerte UNICEF at pandemien ville bidra til 10 mill. flere barneekteskap fra 2020 til 2025. Det er første gang på 20 år at det estimeres en økning, og økningen kommer på toppen av at 12 mill. barn årlig giftes bort. 

Mye tilsier en fortsatt negativ trend de neste årene: et svært høyt antall flyktninger, pandemi, klimaendringer, økte levekostnader og et tiltakende globalt konfliktnivå. Etter å ha kuttet bevilgningene til seksuell og reproduktiv helse og rettigheter i revidert nasjonalbudsjett 2022, rettet regjeringen bare delvis opp dette kuttet i budsjettet for 2023. Regjeringens egen veileder om temaet, og regjeringens uttalte ambisjoner på feltet, står i motsetning til regjeringens politikk. Regjeringens kutt står også i kontrast til Solberg-regjeringens satsing med 10,4 mrd. kr til seksuelle og reproduktive rettigheter fra 2020 til 2025 og 1 mrd. kr til kampen mot seksualisert og kjønnsbasert vold i humanitære kriser fra 2019 til 2021. 

Hvordan harmonerer regjeringens manglende satsing på dette området for jenter og kvinner med regjeringens uttalte ambisjoner?

",Ingjerd Schie Schou,Høyre,2023-03-15,2023-03-15
3130,2022-2023," Mitt spørsmål går også til statsråd  Borten Moe. 

Regjeringen har i statsbudsjettet for i år valgt å innføre avgift for å studere i Norge for studenter utenfor EØS-området og Sveits. Dette er etter Venstres syn helt gal politikk, som både studentene, utdanningsinstitusjonene og Norge taper på, og som studentene og institusjonene har reagert kraftig imot. Vi i Venstre mener vi må satse mer på kunnskap i årene framover, ikke mindre, og vi må åpne opp for verden og tiltrekke oss flere flinke folk, ikke forsøke å mure oss inne. Vi stemte derfor mot denne studieavgiften, og vi kommer til å fortsette å være mot regjeringens politikk på dette feltet.

Nå viser det seg at denne politikken i tillegg har blitt et stort problem for institusjonene å innføre. I forrige uke fikk Stortingets utdannings- og forskningskomité nok en henvendelse fra Universitets- og høgskolerådet, der de beskriver problemene som følge av at lovhjemmelen kommer i siste liten. Dette medfører bl.a. følgende problemer: Universitetene og høyskolene vet ikke hvem som er betalingspliktige. Utenlandske studenter får problemer med oppholdstillatelsen. Studentenes rettssikkerhet ivaretas ikke fordi sektoren ikke har tilgang til data om statsborgerskap, og bl.a. studenter som vurderer å begynne på norsk universitet eller høyskole til høsten, aner ikke hva de har å forholde seg til. 

Da Sverige innførte en slik avgift, ble det gjort med to års varsel, slik at alle fikk tid til å tilpasse seg. I Norge er det innført uten forutsigbare analyser og med stort hastverk. Når statsråden hører alle problemene dette har skapt, håper jeg at det i det minste gjør litt inntrykk på statsråden. Jeg lurer på om statsråden nå vil ta initiativ innad i regjeringen for å revurdere innføringen av studieavgift i lys av disse utfordringene, eventuelt utsette innføringen. 

",Abid Raja,Venstre,2023-03-15,2023-03-15
3131,2022-2023," Mitt spørsmål går  til statsråd Borten Moe. 

Skal vi klare å utdanne folk til arbeidslivet framover, må landets studenter har rammene som trengs for å lykkes – for å fullføre, få gode resultater og komme seg videre ut i relevante jobber. Derfor bør vi være bekymret nå. De økte prisene, som vi alle merker, rammer studentenes allerede bunnskrapte bankkontoer hardt. Ikke alle studenter har foreldre å søke ly hos. Mange studenter har ansvaret for barn og økonomiske forpliktelser selv. 

Studiebarometeret har nettopp kommet med nye tall som viser at studentene allerede jobber rekordmye ved siden av studiene, og inflasjonen pekes på som en årsak. Samtidig vet vi fra enn SSBs undersøkelse at mer deltidsjobbing går ut over studentenes resultater. Derfor er jeg veldig glad for at SV, sammen med regjeringspartiene, skal øke studiestøtten fra høsten som kommer, med 9 022 kr. Det er den største økningen på elleve år og langt over forventet prisvekst. Likevel er det grunn til å lytte til studentenes varsko. 

Det er lenge til august når man ikke har penger på konto. Studiebarometeret viser både at studentene bruker rekordmye tid på deltidsjobben, at de er mindre fornøyde med sitt sosiale miljø enn før, og at flere studenter er mindre fornøyd med studiet sitt. Det vitner om at mange studenter står i en krise. 

Statsråden hadde et møte med sektoren etter at disse tallene ble klare, og jeg lurer på hvordan han tenkt å følge opp dette. Er han enig i at det er en krise for mange studenter nå?

",Freddy André Øvstegård,Sosialistisk Venstreparti,2023-03-15,2023-03-15
3132,2022-2023," LO-leder Peggy Hessen  Følsvik har uttalt: «Det er payback-time. Nå skal vi ta de rike».

Rikke Lind, som var statssekretær under tre næringsministre fra Arbeiderpartiet – Dag Terje Andersen, Sylvia Brustad og Trond Giske – uttalte til DN: 

Vil statsråden ta oppfordringen fra Lind og ta tydelig avstand fra «nå skal vi ta de rike»-retorikken den tidligere statssekretæren for Arbeiderpartiet opplever fra LO-lederen?

",Bengt Rune Strifeldt,Fremskrittspartiet,2023-03-15,2023-03-15
3133,2022-2023," Mitt spørsmål går til næringsminister  Vestre. I over ni måneder var Flytoget i en prosess med å utvikle  et godt tilbud for de reisende på Østlandet. Så var det kartellkonferanse  på Gol, og to dager etter ga statsråd Nygård et nytt mandat, nemlig  at Vy skulle få hele pakken – de skulle i hvert fall ha minst halve  pakken. Flytoget er satt ut av spill og har ingen muligheter for  å konkurrere med LO og Samferdselsdepartementets styring av denne  prosessen. 

Vi vet at Flytoget har vært en suksess. Da vår regjering antydet at en kunne delprivatisere Flytoget, gikk daværende opposisjonsleder Støre hardt ut og sa at dette er arvesølvet. Jens Stoltenberg har uttalt at vi må få tog med Flytog-standard over hele landet. Det sa han i 2010. 

Nå er vi i den situasjonen at Vy skal få gjøre som de har gjort før, nærmere bestemt under gamle NSB, og ha monopol på togdrift på Østlandet. Prisen på dette er også noe som kommer til å bli diskutert, men jeg vil først ta tak i den aktive eierstyringen, som statsråd Vestre alt har gjort seg til talsmann for. Aftenposten har forbilledlig vist prosessene i denne saken. Da er mitt enkle spørsmål: 

Hvor mange møter har statsråd Vestre, som eier av Flytoget, hatt med Flytoget i denne prosessen, der Vy har stukket av med hele kaken?

",Trond Helleland,Høyre,2023-03-15,2023-03-15
3134,2022-2023,"Norge er ikke et isolert land. Vi er avhengige av utenlandsk arbeidskraft, og vi inngår avtaler med utenlandske selskap. En bedrift som hører hjemme i et EØS-land, og som påtar seg entrepriseoppdrag i Norge, vil etter gjeldende rett kunne leie inn personell for å gjennomføre sin kontraktsforpliktelse her. 
Vil de nye innstrammingene i innleie hindre selskaper fra EØS-området i å bemanne sine entrepriseoppdrag i Norge med innleid personell, og hvis svaret er ja, mener statsråden dette er i tråd med EØS-avtalen?",Anna Molberg,Høyre,2023-03-15,2023-03-29
3135,2022-2023,"Framstegspartiet har i regjering gitt skognæringa eit løft, mellom anna med ei stor satsing på tømmerkaier. Flaskehalsen i dag er vegnettet til desse kaiene. I dag er det berre 14 pst. av kommunevegnettet i Noreg som er tillate for standard tømmervogntog. Ei støtte til fjerning av flaskehalsar på kommunale vegar bør komme på plass. 
Vil statsråden opne for at tilskotsordninga som allereie finst, også inkluderer at det kan ytast tilskot til fjerning av flaskehalsar for tømmertransporten på kommunale vegar?",Sigbjørn Framnes,Fremskrittspartiet,2023-03-15,2023-03-22
3136,2022-2023,"I fjor valgte regjeringen å la Forsvarets logistikkavtale med Wilhelmsen-rederiet, WilNor-avtalen, utløpe uten å ha noen erstatning på plass. WilNor-avtalen bedret vesentlig Norges evne til alliert mottak da den ble innført. Forsvarssjefens kommunikasjonssjef uttalte i fjor at ""Når avtalen faller bort, kan det få den kortsiktige virkning at evnen til alliert mottak blir lavere"". 
Hva er status for Norges evne til mottak av allierte styrker nå, sammenlignet med hva den var da WilNor-avtalen fortsatt var gjeldende?",Hårek Elvenes,Høyre,2023-03-09,2023-03-15
3137,2022-2023,"I statsbudsjettet flyttet regjeringen viktige krisetjenester som Kirkens SOS og Mental Helse over på en søknadsordning. Disse er lavterskeltilbud som hver dag hjelper folk i store kriser og reduserer trykket på helsevesenet. Regjeringen lovet at søknadene skulle behandles raskt for å sikre forutsigbarhet, men i midten av mars er det fortsatt ikke kommet noen avklaring. Kirkens SOS og Mental Helse er bekymret for at de må kutte i tjenestene, samtidig som henvendelsene bare øker. 
Synes statsråden dette er godt nok?",Bård Hoksrud,Fremskrittspartiet,2023-03-09,2023-03-15
3138,2022-2023,"Etter en prosess som ikke kan sies å ha gått på skinner, fikk Vy 3. mars tildelt persontogtrafikken på hele Østlandet. Fra å ha reell konkurranse, med flere leverte tilbud på Trafikkpakke 4 i 2021, er vi nå tilbake til monopol for Vy på hele Østlandet. Det betyr slutten for Flytoget. Ny kontrakt med Vy skal gjelde fra desember i år. I sitt tilbud for samlet drift tar Vy også over Flytogets ruteleier. 
Når og hvordan ser statsråden for seg at dette skal gjøres, med tanke på at Flytoget har kontrakt fram til 2028?",Trond Helleland,Høyre,2023-03-09,2023-03-15
3139,2022-2023,"Strengere statlige krav til rensing av avløp krever enorme investeringer i nye renseanlegg. Dette finansieres ute i kommunene med gebyrer etter selvkostprinsippet. Resultatet blir at vann- og avløpsgebyrene stiger sterkt ute i norske kommuner.
Vil statsråden foreta seg noe for å lette den økonomiske byrden som legges på norske husstander som følge av strengere statlige krav?",Silje Hjemdal,Fremskrittspartiet,2023-03-09,2023-03-15
3140,2022-2023,"Har Arbeidarpartiet sin fylkesordførarkandidat i Vestland rett når han seier til Bergens Tidende at det er kommunal- og distriktsministeren og Senterpartiet som har hovudansvaret for at statlege toppstillingar i Fiskeridirektoratet no blir flytta vekk frå Bergen og Vestlandet grunna endringar i statleg lokaliseringspolitikk, eller har Senterpartiet sin fylkesordførar i Vestland rett når han seier at dette er eit ansvar fiskeri- og havministeren og Arbeidarpartiet må svare for, jamfør eit intervju i Bergens Tidende 8. mars?",Alfred Jens Bjørlo,Venstre,2023-03-09,2023-03-15
3141,2022-2023," Spørsmålet mitt går til  barne- og familieminister Toppe. 

Barnevernets viktigste oppgave er å beskytte de mest sårbare barna blant oss, og barnas beste skal alltid komme i første rekke. Barn og unge er forskjellige og har ulike og sammensatte behov, og riktig hjelp til riktig tid må være det viktigste, viktigere enn hvem som tilbyr hjelpen. Målet må være høy kvalitet, valgfrihet og at vi klarer å møte det enkelte barns behov. I dag er det stor mangel på fosterhjem, alvorlige rekrutteringsutfordringer, og mange barn må vente altfor lenge før de får hjelp. I Hurdalsplattformen sier regjeringen at en gradvis vil fase ut store kommersielle aktører innenfor barnevernet. Målet er at disse skal være faset ut innen 2025, men det er allerede vedtatt at kommunene fra 1. juli 2023 ikke kan plassere barn i et fosterhjem som har inngått avtale med en privat tjenestetilbyder.

Da Barne- og familiedepartementet ba Bufdir om å lage modeller for utfasing av kommersielle aktører og regne på hvor mye det ville koste, svarte Bufdir at det var urealistisk å fase ut de private innen 2025. Nå er tidsrammen ytterligere snevret inn. Bufdir uttalt at de per i dag trenger de kommersielle aktørene for å kunne oppfylle bistandsplikten, altså plikten Bufdir har til å finne et egnet sted til barn som må plasseres utenfor hjemmet. Regjeringen og statsråden velger tilsynelatende ikke å forholde seg til sin egen fagetat. 

Mitt spørsmål til statsråden er derfor: På hvilket faglig grunnlag er det bestemt at det skal strammes inn på bruken av private aktører i barnevernet og rekruttering av fosterhjem?

",Turid Kristensen,Høyre,2023-03-08,2023-03-08
3142,2022-2023," I årene 1932–1933  begikk Sovjetunionen et folkemord i Ukraina. Folkemordet er kalt  holodomor og betyr drap ved sult. Under ledelse av generalsekretæren  i det sovjetiske kommunistpartiet ble det igangsatt tvangskollektivisering  av landbruket i Ukraina. All eiendom ble konfiskert, og landeierne  ble tvunget til å arbeide på kollektivbruk. Avlingene som ble produsert,  var underlagt kvoter som skulle leveres til det sovjetiske regimet  i Moskva. Størrelsen på kvotene økte stadig. Til slutt ble alle  avlinger beslaglagt, og den systematiske utsultingen var et faktum. 

Den katastrofale hungersnøden var Stalins brutale forsøk på å knuse ukrainsk identitet og nasjonalfølelse. Den var menneskeskapt og ikke ulikt det vi opplever i dag. Ukrainere har helt siden selvstendigheten i 1991 bedt verdenssamfunnet om å definere holodomor som et folkemord. For Ukraina er utsultingen et nasjonalt traume, og selv nå, 90 år senere, forfølges ukrainere av historiens brutalitet. 

En internasjonal anerkjennelse av holodomor som et folkemord oppleves som en oppreisning for det ukrainske folk. Nettopp derfor er det så viktig å få vedtatt det nå – når Russland igjen forsøker å utslette ukrainsk selvstendighet. Per i dag er det 24 land som har anerkjent holodomor som et folkemord. Europaparlamentet har gjort det samme, og oppfordrer alle EU-land til å følge etter. Parlamentets komité, som har behandlet spørsmålet, skriver at man fordømmer de kriminelle handlingene fra det totalitære Sovjet-regimet som førte til folkemord på millioner av ukrainere. 

Fremskrittspartiet har fremmet et representantforslag om dette spørsmålet, og i utenriksministerens svar til komiteen forsøker ministeren å problematisere anerkjennelsen av folkemordet og vikler seg inn i formaliteter. Utenriksministeren konkluderer med at regjeringen ikke støtter forslaget. Står regjeringen fast ved at den ikke vil anerkjenne holodomor som et folkemord?

",Christian Tybring-Gjedde,Fremskrittspartiet,2023-03-08,2023-03-08
3143,2022-2023," Modum Bad har gjennom  mange år bygd opp et veldig omfattende behandlingstilbud for skadde  veteraner i Forsvaret. Dette behandlingstilbudet er bygd opp gjennom  en systematisk og langsiktig utprøving av hva som fungerer, og hva som  ikke fungerer, og i perioden med fritt behandlingsvalg økte Modum  Bad kapasiteten sin fra 2015. 

Når regjeringa nå har tatt den ideologiske kampen mot valgfrihet videre og fjernet fritt behandlingsvalg, vil Modum Bad etter all sannsynlighet måtte kutte så mye som 3 000 liggedøgn. Det vil også føre til at behandlingstida for veteraner på Modum Bad øker med 18 uker, fra 51 uker til ca. 69 uker, og dette vil ramme veteranene i veldig sterk grad. Modum Bad er en av få institusjoner i Norge med kompetanse på behandling av nettopp skadde veteraner, og det er ikke noe tilsvarende tilbud i dag for veteraner i det offentlige helsevesenet. Det vil også tydelig ramme traumeavdelingen, der mange av pasientene med hardest skader kommer inn, og de som trenger denne behandlingen mest. Det er jo spesielt at denne villede politikken fra regjeringas side rammer veteranene som gruppe så hardt; de leter jo tilbake til et liv med både livsmestring og livskvalitet. Mitt spørsmål er hvordan statsråden synes at dette bortfallet av eller dårligere tilbudet for veteraner er?

",Ine Eriksen Søreide,Høyre,2023-03-08,2023-03-08
3144,2022-2023," Mitt spørsmål går  til barne- og familieministeren, og jeg kan jo begynne med å gratulere  statsråden med dagen.

Priskrisen, som rammer hele samfunnet, rammer kvinner spesielt hardt. Det handler om at kvinner tjener mindre enn menn. Vi ser også at de fleste som går på minsteytelser i velferdssektoren, altså arbeidsavklaringspenger eller uføretrygd, er kvinner. Fafo har også gjort en kartlegging av matkøene i landet, og de har sett at to av tre av dem som står i matkø, er nettopp kvinner. 

Selv om det er en veldig stor glede å få barn, er det også fryktelig dyrt. Barnetrygden er den måten vi som storsamfunn spleiser på kostnaden og for så vidt arbeidet det er å ha barn. Derfor vil jeg bruke spørretimen den 8. mars til å spørre statsråden litt om barnetrygd. Det har blitt et veldig rart skille i barnetrygden mellom unger som er under seks år og over seks år, der man over natten plutselig 640 kr mindre i måneden bare fordi barnet ditt blir seks år. Dette skillet ble innført av den forrige regjeringen. 

Ønsker dagens regjering å videreføre dette skillet? Ser man noen som helst slags logikk i at det skal være billigere å ha en syvåring enn en femåring, eller er dette et skille man ønsker å redusere framover?

",Marie Sneve Martinussen,Rødt,2023-03-08,2023-03-08
3145,2022-2023," Det har den siste  tiden blitt satt fokus på seksuell trakassering og overgrep i Forsvaret.  I 2021 viste Forsvarets egne undersøkelser at hele 46 pst. av kvinnene  i Forsvaret har opplevd seksuell trakassering, mens 58 pst. av kvinnene  i førstegangstjenesten har opplevd kjønnstrakassering. Det er en  skam for Norge at kvinner som går inn i Forsvaret for å bidra til  Norges sikkerhet, blir utsatt for trakassering og overgrep. En av  de unge kvinnene NRK snakket med, svarte på et spørsmål om Forsvaret  er et trygt sted:

Silje Falmår, som modig sto fram i NRK og fortalte om sine opplevelser i førstegangstjenesten, opplevde det ingen skal oppleve. Hun fortalte om seksuell trakassering, voldtekt, mobbing og utestengelse. Som hun sier til NRK: Det var etterspørsel etter bilder av kropp, spørsmål fra gutter om de kunne være med henne i dusjen, om hun kunne suge dem, om hun kunne ligge med dem i helgen, og i tillegg flere konkrete berøringer, som at hender ble tatt opp gjennom genseren på puppene. Knapt noe skjedde i denne saken. Det framstår rimelig åpenbart at det er behov for en gransking av en ukultur i Forsvaret. 

I dag kan NRK fortelle om en drastisk nedgang i om folk vil råde jenter som er unge i dag, til å gjennomføre førstegangstjenesten. I fjor ville 70 pst. anbefalt jenter førstegangstjenesten, nå er tallet redusert til 45 pst. Vil forsvarsministeren si at Forsvaret i dag er en trygg plass for jenter som skal inn til førstegangstjeneste, og er han i lys av omfanget av seksuell trakassering i Forsvaret overrasket over at det er en så stor reduksjon i andelen som vil anbefale jenter å gjennomføre førstegangstjenesten?

",Andreas Sjalg Unneland,Sosialistisk Venstreparti,2023-03-08,2023-03-08
3146,2022-2023," I dag vil kampen for kvinners  rettigheter i Iran prege 8. mars-tog over hele verden. Også her  i Oslo vil støtte til det modige iranske folkets kamp mot det islamistiske  regimet være i sentrum for markeringen. 

Dette islamistiske regimet som alle frihetselskende mennesker tar avstand fra, som har ansvaret for at jenter og kvinner voldtas i iranske fengsler og unge menn henges fra heisekraner, hadde altså utenriksminister Huitfeldt møte med i forrige uke. Som en av ytterst få utenriksministre fra Europa valgte den norske utenriksministeren å møte den iranske utenriksministeren, Hossein Amir-Abdollahian. Det er heller ikke lenge siden den norske ambassaden, sammen med kun Polen og Ungarn fra EU, deltok i feiringen av den islamske revolusjonen i Iran. Våre diplomater var altså med og feiret det islamistiske tyranniet som ble innført i Iran i 1979. 

Vi kan dessverre slå fast at Norge er blant de vennligst innstilte landene i Vesten overfor presteskapet i Teheran, et islamistisk og brutalt regime i et land der jenter drepes for å ha hijaben feil på, og jenter gasses fordi de går på skole. Den norske regjeringen er helt klar på at det ikke er aktuelt å møte russiske ministre etter invasjonen av Ukraina. Det skulle bare mangle. Jeg tar også for gitt at norske diplomater ikke deltar på markeringer og feiringer i Russland. Det store spørsmålet er hvorfor utenriksministeren finner det naturlig å møte Irans utenriksminister. Er det virkelig slik at hvis et regime terroriserer, torturerer og dreper egen befolkning, er det helt greit å møte regimet og gå på feiring av det skrekkveldet som ble innført, og gjennom dette bidra til å legitimere regimet, mens hvis noen invaderer et annet land og dreper uskyldige, kan man kutte all kontakt? 

",Sylvi Listhaug,Fremskrittspartiet,2023-03-08,2023-03-08
3147,2022-2023," Ukrainske styrker forbruker  nå like mye ammunisjon daglig som et mindre europeisk land forbruker  på et helt år i fredstid. Samtidig har krigen skjerpet kravene til  beredskap både i Norge og i andre NATO-land.

Køen for å kjøpe ammunisjon er i ferd med å bli svært lang. Det delvis statseide norske selskapet Nammo er en av kun fire større ammunisjonsprodusenter i Europa, og de opplever en svært sterk økning i ordreinngangen. I november uttalte selskapet at etterspørselen etter panservåpenet M72 var attendoblet. 

Etter den kalde krigen har ikke Nammo vært dimensjonert for krigsproduksjon. Den norske stat har som eier av Nammo et særlig ansvar for å bidra til å ivareta ammunisjonsberedskapen blant våre allierte.

Høyre har gjennom lang tid etterlyst en mer aktiv holdning fra regjeringen i denne saken. Dessverre er regjeringen bakpå med å øke kapasiteten. I avtalen som ble annonsert 13. januar i år, lovte regjeringen at produksjonskapasiteten skulle øke, men Stortinget har fortsatt ikke fått informasjon om hvordan dette skal skje. Dersom Norge ikke kan levere innen rimelig tid, risikerer vi at produksjonen av nok ammunisjon til Norge, NATO og Ukraina svekkes, og at vår posisjon som en pålitelig partner også kan komme i vanry.

Spørsmålet mitt til ministeren er: Mener regjeringen at Nammo i dag har tilstrekkelig produksjonskapasitet til å kunne håndtere den ekstremt høye ordreinngangen som har kommet det siste året?

",Hårek Elvenes,Høyre,2023-03-08,2023-03-08
3148,2022-2023,"FN advarte sent i 2022 om en kommende hungersnød i Somalia i løpet av 2023. Nå anslår FN at nærmere en halv million somaliske barn vil bli alvorlig underernærte i år. 
Kan statsråden redegjøre for hva som er Norges bidrag for å avhjelpe situasjonen i Somalia i 2023?",Ingjerd Schie Schou,Høyre,2023-03-08,2023-03-15
3149,2022-2023,"Jernbanedirektoratet har tildelt hele togtrafikken på Østlandet til Vy-gruppen etter en uheldig prosess. Utgangspunktet til Samferdselsdepartementet i mars 2022 var at Vy-gruppen og Flytoget var likeverdige aktører som kunne gi tilbud på to trafikkavtaler for persontogtilbudet på Østlandet. Statsråden velger så plutselig å gi Vy-gruppen en eksklusiv rett til å gi et tilbud på hele togtilbudet, som innebærer en diskriminering av Flytoget.
Hvordan vet Arbeiderparti–Senterparti-regjeringen at man med dette har fått det beste og rimeligste tilbudet?",Morten Stordalen,Fremskrittspartiet,2023-03-07,2023-03-15
3150,2022-2023,"I dag er det kvinnedagen. For en uke siden la Kvinnehelseutvalget frem sin NOU. Der peker de på en rekke tiltak for å styrke kvinners helse i Norge, blant annet at det er stort behov for et styrket fødsels- og barseltilbud. Det er jeg helt enig med utvalget i. 
Hva er årsaken til at regjeringen har valgt å kutte nettopp i denne typen tilbud, gjennom blant annet nedleggelse av ABC-klinikken og fødeavdelingen i Kristiansund?",Bård Hoksrud,Fremskrittspartiet,2023-03-02,2023-03-08
3151,2022-2023,"Igjen kommer det alarmerende nyheter fra Iran. Det rapporteres om at skolejenter blir utsatt for forgiftning! Totalt er det snakk om 900 elever på ulike skoler rundt om i landet. Lokale aktivister, iranske politikere og diplomater har uttrykt stor bekymring over det som ser ut som et angrep på jenter sin rett til utdanning. Forgiftningene av iranske jenter føyer seg inn i rekken av grove tilfeller av kvinneundertrykking.  
Vil utenriksministeren ta initiativ til en internasjonal gransking av forgiftningen av iranske skolejenter?",Mona Fagerås,Sosialistisk Venstreparti,2023-03-02,2023-03-08
3152,2022-2023,"Hurdalsplattformen sier at regjeringen skal arbeide mot innskrenking av folkestyret og menneskerettighetene og kjempe mot folkeretts- og menneskerettsbrudd uansett hvor de måtte finne sted. Norges institusjon for menneskerettigheter fremhever at det i forlengelsen av Fosen-dommen pågår et menneskerettighetsbrudd overfor reineierne på Fosen. 
Er statsråden enig med NIM i at vindkraftanleggene på Fosen utgjør et pågående menneskerettighetsbrudd?",Kristoffer Robin Haug,Miljøpartiet De Grønne,2023-03-02,2023-03-08
3153,2022-2023,"Den 28. februar la Nasjonalt kunnskapssenter om vold og traumatisk stress frem en rapport som viste at én av fem norske kvinner rapporterer å ha blitt voldtatt minst én gang i løpet av livet. Halvparten av norske menn oppgir å ha vært utsatt for alvorlig fysisk vold. Det er alvorlige tall og viser at vi må ha handling. I 2022 fikk Høyre flertall for flere forslag om å styrke ofres stilling. 
Kan statsråden gjøre rede for når og hvordan vedtakene om omvendt voldsalarm og gjennomgang av varslingsrutinene i Kriminalomsorgen vil bli fulgt opp?",Ingunn Foss,Høyre,2023-03-02,2023-03-08
3154,2022-2023,"Kvinner i landbruket er langt frå likestilte med andre kvinner når det gjeld svangerskap og fødsel. Ordningane er kompliserte, kunnskapen om arbeidssituasjonen for bønder er liten i kommunane og i Nav, og dagsatsane rekk gjerne ikkje lenger enn til at 1/3 av jobben er gjort. Husdyr kan ikkje settast på pause, og difor må mange inn att i jobb lenge før svangerskapsperioden er over. 
Kva gjer statsråden for å få på plass fungerande ordningar for svangerskap og fødsel i landbruket?",Birgit Oline Kjerstad,Sosialistisk Venstreparti,2023-03-02,2023-03-08
3155,2022-2023,Hva tenker statsråden om at Straffelovrådet mener at et samtykke er noe som kan kjøpes som en vare?,Geir Jørgensen,Rødt,2023-03-02,2023-03-08
3156,2022-2023,"Ansatte og innsatte har flere ganger slått alarm om soningsforholdene ved Bredtveit fengsel. Bredtveit kvinnefengsel topper statistikken over selvskading og selvmordsforsøk. Siden 2018 har det vært 87 selvmordsforsøk og nesten 200 selvskadingsepisoder i kvinnefengselet. Til sammenligning har Oslo fengsel, som har plass til nesten fire ganger så mange innsatte som Bredtveit, 117 selvskadingsepisoder og selvmordsforsøk i samme periode. 
Hva vil statsråden gjøre for å bedre soningsforholdene for kvinnene på Bredtveit?",Kari Elisabeth Kaski,Sosialistisk Venstreparti,2023-03-02,2023-03-08
3157,2022-2023,"Samferdselsministeren gikk høyt ut i valgkampen og lovet en høyere prioritering av InterCity-utbyggingen enn den foregående regjeringen. Sist vi plukket opp noen om jernbane gjennom Østfold, var i november 2022, da samferdselsministeren annonserte en ny – og etter vårt syn – uforpliktende utredning. Denne bestillingen vil i liten grad knytte Østfold sammen som en bo- og arbeidsregion eller knytte jernbanen i Norge bedre sammen med Europa. 
Hva er egentlig regjeringens mål og plan for videre fremdrift for togtilbudet gjennom Østfold?",Tage Pettersen,Høyre,2023-03-02,2023-03-08
3158,2022-2023,"Da Stortinget behandlet forslag om tiltak for å redusere passkøene i Norge i fjor, ble en rekke forslag for å bedre situasjonen vedtatt. I debatten uttalte statsråden at hun ""ser svært alvorlig på den situasjonen norske borgere som trenger pass, nå har havnet i"", og at ""regjeringen setter inn alle krefter for å finne tiltak som kan forbedre situasjonen"". De siste ukene har flere medier skrevet om lange ventetider og få ledige timer. 
Hvordan har statsråden fulgt opp stortingsvedtakene, og hvilke andre tiltak har blitt iverksatt?",Sveinung Stensland,Høyre,2023-03-02,2023-03-08
3159,2022-2023,"For første gang på ni år har vi fått ny statistikk over voldtekt i Norge. Rapporten viser at flere kvinner enn før oppgir å ha blitt voldtatt, utsatt for alvorlig partnervold eller utsatt for alvorlig fysisk vold. Nærmere én av fire kvinner oppgir nå å være utsatt for voldtekt, enten ved fysisk makt eller tvang eller sovevoldtekt. Halvparten av de som var utsatt for voldtekt ved makt og tvang, var under 18 år. 
Hvilke strakstiltak har regjeringen satt i gang, eller planlegger å sette i gang, etter at rapporten ble overlevert justis- og beredskapsministeren?",Andreas Sjalg Unneland,Sosialistisk Venstreparti,2023-03-02,2023-03-08
3160,2022-2023,"Kvinner har kjempa for helt grunnleggende rettigheter gjennom historia. Vi gjør fortsatt det. Som retten til å leve trygge liv krever kvinner også trygghet når de gir liv. Kvinner strøk bunadsskjorta for å kreve bedre fødetilbud. Vi henta fram opprørsfana i barselopprøret. Jordmødre på sykehus over hele landet har trykket på den røde knappen i årevis. 
Er kvinnekamp kun noe som skal heies fram i festtaler, eller kan vi forvente noen reelle forbedringer i føde- og barselomsorgen, og hva er de konkrete planene for det?",Seher Aydar,Rødt,2023-03-02,2023-03-08
3161,2022-2023,"Når helse- og omsorgsministeren veit at ideelle aktørar innanfor rus og psykisk helsevern no må bygge ned svært etterspurt kapasitet som dei har bygd opp under fritt behandlingsval-ordninga, fordi avtalane mellom desse behandlingsinstitusjonane og dei regionale helseforetaka ikkje er auka opp tilsvarande den faktiske kapasiteten, kva vil statsråden gjere for å sikre at ideelle kan halde si oppbygde satsing oppe og bli ein del av løysinga for opptrapping – ikkje nedtrapping – av tilboda innanfor rus og psykisk helse?",Alfred Jens Bjørlo,Venstre,2023-03-01,2023-03-08
3162,2022-2023,"I 2021 slo helse- og omsorgsministeren, som da var helsepolitisk talsperson for Arbeiderpartiet, fast at vi burde få på plass egne endometriosesentre. Et bedre og mer tilgjengelig behandlingstilbud, gode faglige retningslinjer for fastlegene og kortere diagnosetid for alle med endometriose måtte på plass. Helse- og omsorgsministeren la vekt på at mye kunne gjøres med én gang, og at denne pasientgruppen hadde ventet lenge på et bedre tilbud. Nå er vi i 2023. 
Kan statsråden forklare hvorfor det ikke har skjedd endringer i tilbudet til kvinner med endometriose?",Sandra Bruflot,Høyre,2023-03-01,2023-03-08
3163,2022-2023," Mitt spørsmål går ikke til  fiskeriministeren, men til olje- og energiministeren.

I forrige uke oppnevnte regjeringen et utvalg, eller nok et utvalg får vi si – denne gangen for å vurdere ulike tiltak i kraftsektoren. Mange av tiltakene handler om eksportrestriksjoner, et tema som regjeringen ba Reguleringsmyndigheten for energi, RME, ved NVE om å utrede i august i fjor, og i et 27 siders langt brev til statsråden er konklusjonen relativt entydig: Handlingsrommet for slike restriksjoner er svært begrenset. Antakelig vil mange av disse tiltakene virke mot sin hensikt. 

Statnetts konsernsjef, Hilde Tonne, satte litt mer farge på vurderingene under en debatt i Arendalsuka, hvor hun omtalte eksportrestriksjoner som et mareritt. Når statsråden nå setter ned et utvalg som skal vurdere spørsmål som hans egne fagetater allerede har vurdert, er det et uttrykk for mistillit til egne fagmyndigheter, eller handler dette om at man skal berge regjeringspartiene gjennom landsmøtesesongen?

",Nikolai Astrup,Høyre,2023-02-22,2023-02-22
3164,2022-2023," Først må jeg bare  slutte meg til kritikken fra SV og representanten Knag Fylkesnes.  Jeg har tidligere kritisert statsråden for å ha satt fiskerinæringen  i sjakk med å ikke avklare viktige spørsmål for næringen, og er  nå veldig fornøyd med at tålmodigheten til regjeringens samarbeidsparti endelig  er brukt opp. Men regjeringen har også satt havbruksnæringen og  leverandørindustrien i sjakk. Regjeringen legger opp til storstilt  ran av kysten ved å hente inn innovasjons- og utviklingskapital  fra Distrikts-Norge og inn til Finansdepartementet gjennom den foreslåtte  lakseskatten. Det har medført at investeringer på over 400 mill. kr  er avlyst. Statssekretær Kristina Hansen uttalte 9. februar på seminaret  «Marine Næringer» i Hammerfest: 

På spørsmål fra sjømatbedriftene om det er provenyet eller skatteprosenten som er viktigst, svarer statssekretæren veldig konkret at det er provenyet som er viktigst. 

Er statsråden enig med sin egen statssekretær i at det viktigste for regjeringen er å hente inn provenyet? Og vil det være mulig for regjeringen å hente det inn ved å skrote den foreslåtte grunnrenteskatten og erstatte det med andre løsninger, i dialog med næringen? 

",Bengt Rune Strifeldt,Fremskrittspartiet,2023-02-22,2023-02-22
3165,2022-2023," Den 27. september i fjor uttalte  fiskeri- og havbruksminister Bjørnar Skjæran til IntraFish at sjømatnæringa  må bidra tungt dersom ein skal nå målet til regjeringa om auke i  norsk eksport med 50 pst. innan 2030, utanom olje og gass. Dagen  etter kom forslaget frå regjeringa til grunnrenteskatt på havbruk.  Konsekvensane av forslaget så langt kjenner vi. Det er skapt stor  politisk usikkerheit. Investeringar for 40 mrd. kr i innovative,  grøne og berekraftige løysingar er lagde på is. Ny produksjonskapasitet  har ikkje blitt kjøpt, næringa har begynt å gjere endringar i selskapsstrukturane  utan heilt å vite om det er fornuftig eller riktig, børsverdiane  har gått opp og ned, og fleire havbruksselskap fortel at dei no  heller ser mot utlandet og satsinga der. Samtidig som den nye lakseskatten  alt har begynt å gjelde, veit næringa framleis verken kva skattenivå  dei må innrette seg etter, eller korleis ordninga blir. 

Ser statsråden at det som har skjedd dei siste månadene, har vore til hinder for at havbruksnæringa skal kunne bidra tungt for å nå målet om auka eksport? 

",Olve Grotle,Høyre,2023-02-22,2023-02-22
3166,2022-2023," Mitt spørsmål går til likestillingsministeren. 

Jeg tror vi alle ble beveget av historiene som Silje Falmår har fortalt om sin førstegangstjeneste til NRK. For mange av oss er dette dessverre en altfor velkjent historie. Gang på gang har Forsvaret mottatt varsler om kvinner som opplever seksuell trakassering i Forsvaret, og varselet som Silje Falmår fortalte om, handlet også om voldtekt. NRKs sak om Silje Falmår kan ikke avskrives som en enkelthendelse, slik enkelte representanter for Forsvaret hevder. 63 pst. av kvinner under 30 sier at de har opplevd seksuell trakassering i Forsvaret, og det er ikke tvil om at det er et systematisk og kulturelt problem. I bataljonen der Falmår tjenestegjorde, svarte ifølge Aftenposten 22 pst. av de kvinnelige vernepliktige i 2021 at de hadde vært utsatt for seksuell trakassering eller annen uønsket atferd av andre vernepliktige. På debatten i NRK i går sa oberstløytnant Lena Kvarving ved Nordisk senter for kjønn i militære operasjoner at det er stor mangel på oppmerksomhet om seksuell trakassering og annen ukultur i Forsvarets organisasjonskultur. 

Mitt spørsmål går til den statsråden som har det overordnede ansvaret for nettopp denne tematikken med seksuell trakassering. For alle dem som har opplevd seksuell trakassering, eller overgrep, som bærer med seg traumene det innebærer, og som har fått karrierer ødelagt, og for mange av dem som ikke lenger er i Forsvaret, men som nå er ute i det sivile: Hva vil regjeringen gjøre for å kompensere for belastningen og hjelpe disse personene i det videre?

",Grunde Almeland,Venstre,2023-02-22,2023-02-22
3167,2022-2023," For kystens folk  var valet i 2021 eit skjebneval. I mange år hadde dei sett kystsamfunn  forvitre, fordi fiskeressursane hadde blitt konsentrert på stadig  færre hender, sentralisert på stadig færre stader. Dei hadde opplevd  på kroppen at kvotesystemet ikkje var organisert for dei. Det var  ikkje nærleik til fiskeressursar som avgjorde retten til å fiske,  det var nærleik og tilgang til kapital som avgjorde. Systemet hadde  blitt det motsette av kva det opphavleg skulle vere. Målet var ikkje  å få til busetjing og skape mest mogleg verdi av fiskeressursane  i distrikta, men mest mogleg verdi for færrast mogleg. 

Kritikken og opprøret har vore der lenge, men blitt avfeia av den eine fiskeriministeren etter den andre. Men i april 2020 slo bomba ned i norsk fiskeripolitikk. Riksrevisjonens grundige gjennomgang av kvotesystemet var oppskakande lesing. Kvotesystemet, sjølve fordelingsmekanismen i fiskeria, hadde undergrave måla i fiskeripolitikken om busetjing og sysselsetjing i kystsamfunna. Dei fleste kystsamfunna hadde til og med tapt på utviklinga, og verst hadde det ramma ungdomen, sjølve framtida. Kritikarane hadde fått rett. 

I denne situasjonen mobiliserte heile sentrum–venstre for nødvendig reform av fiskeripolitikken. Svært mange lét seg overtale av Arbeidarpartiet og Senterpartiets lovnader om at no skal fisken kome folket langs kysten til gode. Fiskeriminister Skjæran var sjølv ute og lova bot og betring. Den minste flåten skulle styrkjast. Halvanna år etter valet – kva har skjedd? Ingen ting: Kvotesystemet er uendra, statsråden meiner vi må vente på ny kvotemelding før noko kan gjerast, og i mellomtida fortset systemet som ei maskin med ei øydeleggande kraft, som Riksrevisjonen beskreiv. 

Kan statsråden forklare Stortinget kvifor ingenting har skjedd?

",Torgeir Knag Fylkesnes,Sosialistisk Venstreparti,2023-02-22,2023-02-22
3168,2022-2023," Mitt spørsmål går til «strømprisministeren».

Statsminister Jonas Gahr Støre har påstått at regjeringens strømstøtte er Europas beste, og at det er den mest omfattende ordningen man har i Europa. Olje- og energiministeren satt så sent som i forrige uke i Politisk kvarter og benektet flere ganger av tysk industri har bedre ordninger enn hva bedriftene i Norge har. 

Faktisk.no publiserte nylig en omfattende oversikt over hvordan den norske strømstøtteordningen egentlig slår ut sammenlignet med andre land i Europa, basert på tall fra flere analyseselskap. Tallene viser at støtten til norske bedrifter i forbindelse med energikrisen i Europa har vært mindre enn i land som Tyskland, i tillegg til at vi nå havner langt bak land som Østerrike, Nederland, Malta, Luxembourg, Slovakia, Italia og Storbritannia. Denne oversikten tar utgangspunkt i støtte per innbygger, noe som kan legge hele diskusjonen om støtte som andel av bruttonasjonalproduktet til side. Som resultatene viser, holder ikke argumentasjonen fra regjeringen om den norske strømstøtten mål, for Norge kommer altså ikke noe spesielt godt ut sammenlignet med våre naboer på kontinentet. Jeg har ikke tenkt å be statsråden redegjøre for om regjeringen vil begynne å ta norsk industri og bedriftene våre på alvor. Halvannet år inn i energikrisen er det lite som tyder på det. 

Mitt spørsmål er såre enkelt: Erkjenner statsråden at regjeringen og han selv har overvurdert styrken til de norske støtteordningene, sammenlignet med andre land i Europa, og at han tok feil om at Tyskland har bedre støtteordninger for sitt næringsliv enn hva vi har i Norge?

",Terje Halleland,Fremskrittspartiet,2023-02-22,2023-02-22
3169,2022-2023," Mitt spørsmål går til statsråd  Trettebergstuen. TV 2 hadde nylig en sak som beskrev hvordan en  trener, som også var politimann, i over 20 år hadde trakassert utøvere  seksuelt og begått seksuelle overgrep. Flere varsler og anmeldelser hadde  kommet inn. Sju jenter fortalte om alt fra beføling og sexprat til  voldtekt. Jentene varslet til klubben og de anmeldte til politiet.  Foreldre prøvde også i flere år å stoppe treneren. Denne saken er  dessverre ikke enestående, men den viser hvordan gjentatte varsler mot  en overgriper ikke har ført til at vedkommende ble stoppet. Tvert  imot fikk han fortsette som trener – også i nye idrettslag.

Norges idrettsforbund har innført flere tiltak for å få slutt på dette, men de er også tydelige på at de trenger bedre verktøy for å kunne håndtere det. Det har vært dialog mellom NIF og Kultur- og likestillingsdepartementet over flere år. Jeg vet at det har vært mange runder, og også at departementet har etterlyst mer informasjon, at idretten har svart på spørsmål og gitt opplysninger, og at det har vært etterspurt enda mer informasjon. Idretten har vært tydelig på hva det er de trenger: NIF har behov for en lovhjemmel for at idretten skal kunne behandle bl.a. opplysninger om straffbare forhold og lovovertredelser, og de må kunne sørge for at varsler kan følges opp på en bedre måte for å kunne beskytte barn og unge.

Jeg vet at også statsråden ønsker å få en slutt på dette, men det tar for lang tid. Det framstår som om det i for stor grad er opp til idretten å komme opp med en løsning. Men det haster med å få på plass en løsning, slik at foreldre kan være trygge på å sende barna sine til idretten og at barn og unge skal kunne være trygge.

Så mitt spørsmål til statsråden er derfor: Mener ikke statsråden at regjeringen burde kunne innta en mer proaktiv rolle, og med ressursene som er tilgjengelig, i både Kultur- og likestillingsdepartementet og Justisdepartementet, kunne nedsette en ad hoc-gruppe som sammen med idretten kan få på plass en løsning raskere? Ville ikke det være en mer effektiv måte å løse dette på?

",Turid Kristensen,Høyre,2023-02-22,2023-02-22
3170,2022-2023,"I juni besluttet regjeringen å heve kjøpet av 14 NH90-helikoptre etter mange år med utfordringer, en beslutning Høyre støtter. Flere andre allierte og partnerland har kansellert sine kjøp av NH90. Mye tilsier at Norge, med sine enorme havområder, har behov for nye maritime helikoptre, også på bakgrunn av trusselsituasjonen og den økte militære beredskapen. 
Når vil statsråden legge frem et konkret forslag om erstatning for NH90, og vil et slikt forslag omfatte helikoptre til både Marinens og Kystvaktens fartøyer?",Hårek Elvenes,Høyre,2023-02-21,2023-03-08
3171,2022-2023,"2022 vart eit forferdeleg år med tanke på antalet dødsulykker på norske vegar. 118 liv gjekk tapt, og dette er 118 for mange. Trafikktrygging og bygging av sikre vegar må vere fyrsteprioritet. E16 Skaret–Hønefoss i Viken er Noregs farlegaste veg og toppar denne dystre ulykkesstatistikken. 
Korleis vil statsråden forklare at regjeringa arbeider for ein reduksjon av ulykker i trafikken, når Noregs farlegaste veg E16 Skaret–Hønefoss ikkje blir prioritert verken av samferdselsministeren eller regjeringa?",Frank Edvard Sve,Fremskrittspartiet,2023-02-21,2023-03-08
3172,2022-2023,"Mener statsråden at utvalget som skal granske terrorangrepet i Oslo 25. juni 2022, er bredt nok sammensatt til å vise hele bildet og belyse samhandlingen mellom PST og E-tjenesten i forkant av angrepet?",Sveinung Stensland,Høyre,2023-02-16,2023-02-22
3173,2022-2023,"Den 6. februar vart Tyrkia og Syria ramma av eit kraftig jordskjelv. Så langt er 41 tusen menneske bekrefta døde, og talet er forventa å stige. Tusenvis er hardt såra, tallause bygningar har kollapsa, og folk står på berr bakke. Områda som nå er øydelagde av jordskjelvet, har husa millionar av flyktningar.
Vil regjeringa evakuera flyktningar frå dei jordskjelvramma områda og ta initiativ til å få med andre land på dette?",Ingrid Fiskaa,Sosialistisk Venstreparti,2023-02-16,2023-02-22
3174,2022-2023,Kan statsråden garantere at opprettelsen av polititjenestested i Salangen ikke vil medføre redusert bemanning ved noen av de eksisterende polititjenestestedene i Troms politidistrikt?,Per-Willy Amundsen,Fremskrittspartiet,2023-02-16,2023-02-22
3175,2022-2023,"Kan statsråden bekrefte at Landbruksdirektoratet i sin rapport om de konkurransefremmende tiltakene konkluderer både med at konkurransen vil svekkes ved endringer, at importen sannsynligvis vil øke, og at det må skilles tydelig mellom finanseringen av ordningen og formålet med tiltakene?",Bengt Rune Strifeldt,Fremskrittspartiet,2023-02-16,2023-02-22
3176,2022-2023,"Konkurransetilsynet og Forbrukerrådet, samt rapport fra Oslo Economics, tar til orde for at konkurransefremmende tiltak må økes for å opprettholde den svake konkurransen som eksisterer.
Hvordan vil statsråden konsekvensutrede ulike utfall for konkurransesituasjonen, og hvordan vil hun ivareta forutsigbarhet og troverdighet til en hel bransje som er totalt dominert av TINE?",Johan Aas,Fremskrittspartiet,2023-02-16,2023-02-22
3177,2022-2023,"Statsråden har sagt i svar på skriftlig spørsmål til meg at de forventede samlede investeringene i Equinors endrede PUD/PAD for Snøhvit og Melkøya er 13,2 mrd. kroner med et usikkerhetsspenn på +/- 20 prosent. Vi vet samtidig at norsk olje- og gassindustri er kjent for store overskridelser ved utbygging. Og vi lever i en tid med voldsom prisvekst, det understreker jo regjeringen stadig.
Er statsråden enig i at det er stor sannsynlighet for at prislappen på investeringene bikker 15 mrd. kroner?",Sofie Marhaug,Rødt,2023-02-16,2023-02-22
3178,2022-2023,"Da melkemonopolet ble avviklet, la Stortinget særlig vekt på at konkurransen for konsummelk skulle styrkes.
Hvordan vil dette være førende for eventuelle endringer statsråden nå vurderer, i og med at TINE har en total markedsandel på omtrent 77 pst., og for drikkemelk på rundt 70 pst., og hva tenker statsråden vil skje med markedsandelene dersom konkurransefremmende tiltak avvikles eller reduseres?",Dagfinn Henrik Olsen,Fremskrittspartiet,2023-02-16,2023-02-22
3179,2022-2023,"Uavhengige meierier har varslet omkamp om melkeforliket fra 2007, dersom statsråden trapper ned eller fjerner konkurransefremmende tiltak.
Hvordan har statsråden tenkt å forsvare dagens system med målpris/noteringspris og vertikal integrasjon av TINE i en situasjon hvor det blir omkamp og krav om en helt annen måte å organisere TINE på, samt beregne riktig melkepris for TINEs konkurrenter?",Carl I. Hagen,Fremskrittspartiet,2023-02-16,2023-02-22
3180,2022-2023,"Hva vil skje med forbrukerprisene dersom konkurransefremmende tiltak gradvis avvikles/utfases når alle faglige råd er så klare på at konkurransen vi svekkes, og hvordan kan statsråden i det hele tatt vurdere å gjøre noe som helst som reduserer konkurransen i et marked som er kontrollert av én aktør med 77 pst., som også er vertikalt integrert fra gress til glass – er ikke det oppskriften på økt makt til en dominerende aktør og økte priser og mindre mangfold for forbruker?",Gisle Meininger Saudland,Fremskrittspartiet,2023-02-16,2023-02-22
3181,2022-2023,"Det bor mange syrere og tyrkere i Norge som fortvilet ser sine kjære stå på bar bakke etter det voldsomme jordskjelvet.
Vil statsråden instruere UDI om å hastebehandle søknader om familiegjenforening som vedrører personer i de jordskjelvrammede områdene, og vil regjeringen gi midlertidig mulighet for familiemedlemmer i Norge til å levere søknad om familieinnvandring på vegne av et familiemedlem som oppholder seg i de jordskjelvrammede områdene, på samme vis som afghanske familier fikk en slik mulighet etter Talibans overtagelse?",Grete Wold,Sosialistisk Venstreparti,2023-02-16,2023-02-22
3182,2022-2023,"Nylig ble det kjent at regjeringen åpner for å endre verneområdet for Lågendeltaet naturreservat for å bygge ny E6 gjennom dagens reservat. I et svar til Rødt 24. januar i år skrev statsråden: ""Det er viktig å finne en god løsning for E6 forbi Lillehammer, samtidig som vi vurderer hvordan klima og miljø kan ivaretas bedre i veiprosjektet.""
Hvordan vurderer statsråden at klima og miljø kan ivaretas bedre ved å ta en del av Lågendeltaet ut av verneområdet for å bygge vei der enn ved å beholde det innenfor verneområdet?",Hege Bae Nyholt,Rødt,2023-02-16,2023-02-22
3183,2022-2023,"Stortinget har blant annet etter initiativ fra Fremskrittspartiet bedt om en KVU av en arm mellom Bergen og E134. Premisset for KVU-en er at Hordfast er bygget. 
Det er store forventinger til KVU-en, og jeg lurer på når den vil være ferdig?",Silje Hjemdal,Fremskrittspartiet,2023-02-16,2023-02-22
3184,2022-2023,"Veiprosjektet E134 Saggrenda–Elgsjø er et av mange samferdselsprosjekt som har blitt lagt i skuffen av statsråden. Prosjektet er nummer fem på Statens vegvesens prioriteringsliste over store veiprosjekter. Kommunene Notodden, Kongsberg og Øvre Eiker er enige om prosjektet. Denne enigheten er formidlet til departementet, men kommunene venter fortsatt på svar. En stadigfesting vil få strekningen Saggrenda–Elgsjø opp på ""grønt nivå"". 
Når vil denne stadfestingen komme på plass, og kan statsråden love at prosjektet kommer med senest i statsbudsjettet for neste år?",Bård Hoksrud,Fremskrittspartiet,2023-02-16,2023-02-22
3185,2022-2023,"Som det fremkommer i statsbudsjettet for 2023 igangsetter ikke regjeringen noen nye store vegprosjekter i inneværende år. Statens vegvesen selv var tydelige på sine prioriteringer og hvilke vegprosjekter som var svært viktige å starte opp i 2023. E134 Oslofjordforbindelsen var den aller viktigste for Statens vegvesen å komme i gang med.
Hvilke konsekvenser får denne utsettelsen?",Morten Stordalen,Fremskrittspartiet,2023-02-16,2023-02-22
3186,2022-2023,"Regjeringa sette i januar ned eit utval som skal sjå på utfordringar for den norske lønnsdanninga (frontfagsmodellen). Av 16 medlemmer i utvalet er 15 frå Oslo-regionen og har sitt daglege virke her, og ein frå Trondheim. Ingen er busett i – eller har sitt virke i Nord-Noreg eller på Vestlandet, Sørlandet eller andre stader i Noreg. 
Kjem dette av at statsråden ikkje har leita etter kompetanse på lønnsdanning utanfor Oslo, at han har leita, men ikkje funne det, eller at geografisk samansetning av utvalet blir vurdert som uviktig?",Alfred Jens Bjørlo,Venstre,2023-02-16,2023-02-22
3187,2022-2023,"Den siste tiden har det i lokalmedia vært rettet oppmerksomhet mot innbyggernes rettssikkerhet i behandling av arealplaner, for eksempel på NRK Innlandet 15. februar 2023 og i Brønnøysund Avis ved flere anledninger –  dette med hensyn til lokalpolitikernes habilitet, men også kommunens manglende varslingsplikt direkte til berørte parter ved oppstart av arealplanarbeid. 
Mener statsråden at lovverket vi har i dag, i tilstrekkelig grad sørger for åpne, informerte og uhilda prosesser rundt kommunenes arealplanarbeid?",Tobias Drevland Lund,Rødt,2023-02-16,2023-02-22
3188,2022-2023,"E134 Seljestad–Røldal er et gryteferdig prosjekt som er bra av mange grunner. Ny tunnel vil spare 1 000 høydemeter, gi bedre fremkommelighet ved dårlig vær samt korte ned vegen med over 6 kilometer og kutte reisetiden for tyngre kjøretøy med over 20 minutter slik at de sparer 35 liter drivstoff hver veg.
Hvor mener statsråden at gevinsten ligger i å ikke starte prosjektet ved første anledning?",Terje Halleland,Fremskrittspartiet,2023-02-16,2023-02-22
3189,2022-2023," Som vi alle vet, handler politikk  om å prioritere. Dessverre ser vi gang på gang at Arbeiderpartiet  nedprioriterer eldreomsorgen. Når Arbeiderpartiet legger fram sine  budsjetter i kommunene og i regjering, er det tydelig hva som prioriteres  framfor de eldre – enten det gjelder å kjøpe skog i Trøndelag eller  å bruke millioner på å bygge kulturhus eller pusse opp rådhuset.  De eldre blir brukt som salderingspost i budsjettene, og mange får  ikke verdige tjenester, slik de har krav på. 

For Fremskrittspartiet er det viktigste at folk får den hjelpen der de trenger, når de trenger den, og helt uavhengig av hvor de bor. Det er uholdbart at eldreomsorg har blitt som et postkodelotteri, der det er bostedsadressen som avgjør om en får god eller dårlig omsorg. Derfor mener vi at man heller bør la pengene følge pasientens behov, og at staten skal ta regningen. 

Da Fremskrittspartiet satt i regjering og vi fikk på plass en forsøksordning med statlig finansiert eldreomsorg, var alle kommunene som deltok, kjempefornøyde og rapporterte at de leverte bedre tjenester til de eldre. Arbeiderpartiets svar var at det var for dyrt. – Ja, det var dyrt, men god omsorg koster. 

Som politikere er en av våre fremste oppgaver å sørge for gode tjenester til dem som har bidratt til å bygge dette landet. Politikk handler om prioriteringer. Når vi ser historiene til Lilly, Sverre og Kari på Brennpunkt, viser det at det nå er på tide å prioritere eldreomsorg. Nå er det ingen unnskyldninger lenger. Arbeiderpartiet styrer landet, og de styrer de aller fleste kommunene. Det er ingen andre å skylde på. Kan statsråden forklare både Stortinget og de som ser oss på tv, hva som er grunnen til at Arbeiderpartiet konstant nedprioriterer eldreomsorgen både i regjering og når de styrer kommunene?

",Bård Hoksrud,Fremskrittspartiet,2023-02-15,2023-02-15
3190,2022-2023,"På Vegvesenets pressekonferanse 10. mai 2022 ble E134 Røldal–Seljestad rangert som nummer to av store veiprosjekter de vil prioritere. Prosjektet er gryteklart, og det eneste som mangler, er bevilgningene. Dette er altså det faglige rådet statsråden har fått, og alle trodde man lytta til det og ville gi en oppstartsbevilgning på ca. 500 millioner kroner i 2023. 
Hvem er det statsråden da heller har fått råd fra når prosjektet ble lagt i skuffa?",Helge André Njåstad,Fremskrittspartiet,2023-02-15,2023-02-22
3191,2022-2023,"Torsdag 23. februar er det 500 dager siden Høyesterett enstemmig konkluderte med at vedtaket om konsesjon til vindkraftutbygging på Fosen var ugyldig fordi utbyggingen krenker reindriftssamenes rett til kulturutøvelse. 
Vil statsråden snart komme med tiltak for å sikre menneskerettighetene til reineierne på Fosen, og hva vil statsråden gjøre for å sikre at liknende brudd på menneskerettighetene ikke skjer i fremtiden?",Geir Jørgensen,Rødt,2023-02-15,2023-02-22
3192,2022-2023," Tidligere i spørretimen  spurte jeg statsråden om hva hun ville gjøre med at kassen nå er  tom for å bygge nye sykehjemsplasser og omsorgsboliger ute i kommunene.  Investeringstilskuddet til heldøgns omsorgsplasser, som er det viktigste  virkemiddelet for at vi skal bygge flere heldøgns omsorgsplasser  i kommunene, er nå tomt, og Husbanken gir avslag til nye kommuner.

 Da brukte jeg Sortland kommune som eksempel, som nå er i gang, men som må stoppe byggingen fordi regjeringen har bevilget for lite til den ordningen. Da jeg spurte statsråden om å gi et tydelig svar på hva regjeringen ville gjøre med dette, kom det ingen svar fra statsråden på det. Jeg tar opp igjen spørsmålet, for jeg mener det er viktig å få en tydelig avklaring på dette. Kommunene trenger forutsigbarhet når de nå skal lage nye planer for sykehjemsplasser. Eldre trenger å vite om de faktisk får den sykehjemsplassen de trenger, og mennesker med utviklingshemming må få vite om de får den omsorgsboligen de trenger. Også pårørende må få en tydelig avklaring, slik at de har trygghet for at deres nærmeste får den hjelpen som de har behov for. Statsråden sto jo nettopp her og sa at vi blir flere eldre og flere som trenger helsetjenester. Den problembeskrivelsen er jeg helt enig med statsråden i, men det virker som om regjeringen foretar seg veldig lite. 

Mitt spørsmål til statsråden blir igjen, siden jeg ikke fikk et tydelig svar i stad: Vil regjeringen fylle opp kassen, som nå er tom, for å bygge flere sykehjemsplasser og omsorgsboliger ute i kommunene? Eller er det slik at statsråden nå kommer til å svare nei på det, eller ikke svare noe på det – og så kommer det en pressemelding senere, som vi har sett med denne regjeringen, om at man likevel skal gjøre noe med den utfordringen vi nå ser ute i kommunene? 

",Erlend Svardal Bøe,Høyre,2023-02-15,2023-02-15
3193,2022-2023," Matvareprisene er høye  for de aller fleste nå, spesielt fordi det kommer i tillegg til  at prisene på alt annet i samfunnet øker. Årsakene til at det er  sånn, er sammensatte: etterdønninger etter korona, svikt i verdikjeder,  høye transportkostnader og høyt tollvern, bare for å nevne noe. 

Jeg er glad for at regjeringen har lansert en tipunktsliste med tiltak for å styrke konkurransen i bransjen, og særlig fordi omtrent halvparten av disse forslagene kom fra oss i opposisjonen og ble vedtatt allerede i fjor. Utover det gjennomføres det en del utredninger, og det er fint, det, men det kutter ikke prisen på mat. 

Jeg opplever imidlertid at vi er enige om å styrke konkurransen i verdikjeden for dagligvarer, og at det er viktig. Vi har få og dominerende aktører i Norge, og det må forbrukerne betale for. Da er det jo noe merkelig, når regjeringen snakker om å styrke konkurransen, at de har valgt rundt 15 pst. av handlekurven hvor de vil svekke konkurransen. Regjeringen har nemlig i Hurdalsplattformen sagt at de vil svekke konkurransen i meierisektoren, selv om dette øker risikoen for dårligere utvalg, økning i egne merkevarer, økt import og dyrere matvarer. 

Statsråden har likevel satt ned et utvalg, ledet av Landbruksdirektoratet, for å få tilbakemeldinger på nettopp dette grepet. Jeg regner med at statsråden hadde forventet at utvalget ville støtte henne. Det gjør det imidlertid ikke. Det gjør heller ikke verken Forbrukerrådet eller Konkurransetilsynet. Fasiten er altså klar: Å fjerne de konkurransefremmende tiltakene i meierisektoren vil svekke konkurransen og øke prisen på mat for vanlige folk. Derfor lurer jeg på: Vil regjeringen nå legge vekk punktet i Hurdalsplattformen, når fagfolkene advarer så klart om at dette kan øke matvareprisene?

",Lene Westgaard-Halle,Høyre,2023-02-15,2023-02-15
3194,2022-2023," Jeg tar over der den forrige  taleren slapp. Det har de siste ukene vært litt av et vær nordpå.  Vi har sett at det har blitt stengt veier, og at det også er vanskelig  å få flytransport for pasienter. Sånn er det ofte i Finnmark, ikke  minst om vinteren. Det er altså 80 mil fra sykehuset i Kirkenes  til Tromsø, og det er 50 mil til Hammerfest. 

Skal det være trygt å bo i Øst-Finnmark, må Kirkenes sykehus være i stand til å behandle hardt skadde og akutt syke med respiratorbehov. Derfor vedtok Stortinget i 2020 at Kirkenes skulle ha intensivavdeling på nivå 2. Det at det tilbudet finnes der når behovet oppstår, kan utgjøre forskjellen på liv og død, og det er helt avgjørende for folks trygghet for liv og helse i hele Øst-Finnmark. 

Det har ikke blitt kortere avstander i Finnmark siden 2020, og det har ikke blitt mer stabilt vær, men nå er altså intensiven i Kirkenes truet fordi Helse Nord er pålagt store kutt. De har bedt Finnmarkssykehuset, som alene må kutte 232 mill. kr, om å finne penger til å finansiere intensiven selv. 

Det stramme statsbudsjettet og den store prisøkningen har ført til krise i sykehusene. Landet rundt ser vi kuttforslag og nedskjæringer som vil svekke helsetjenester til befolkningen. Denne uken har regjeringen heldigvis lagt 2,5 mrd. kr med nye midler til helseforetakene på bordet. Av dem går 310 mill. kr til Helse Nord.

Spørsmålet er derfor: Kan statsråden nå kan garantere befolkningen i Øst-Finnmark at de får beholde intensivberedskap i tråd med stortingsvedtaket fra 2020?

",Bjørnar Moxnes,Rødt,2023-02-15,2023-02-15
3195,2022-2023," Den siste måneden har vi  snakket mye om helsepersonell, og helsepersonellkommisjonens rapport  har gitt oss ganske mye grunnlag for debattene videre. Men samtidig  som helsepersonellkommisjonen kom med sin rapport, ser vi stadig  vekk nye fortellinger fra «gølvet» i norske sykehus, og også fra  dem som velger å forlate det offentlige helsevesenet. 

Jeg skal fortelle om to leger som begge har sluttet i det offentlige helsevesenet den siste tiden. Årsakene de oppgir, er arbeidsforhold og faglig relevante oppgaver. Den 4. februar kunne vi lese om kirurgen Vidar Opland som begynte som kirurg ved Aleris for snart to år siden. Han fortalte at hos Aleris fikk han tatt fem operasjoner om dagen, mens i det offentlige sykehuset fikk han kun tatt én operasjon, muligens to, på grunn av alt papirarbeidet. Hos de private var det helsesekretærene som tok seg av det. Overlegen Thorbjørn Brook Steen sluttet denne måneden ved Oslo universitetssykehus. Han fortalte om et system som gir altfor sterk styring på måltall og for lite på behandling, på omsorg og på det mellommenneskelige. Dette er bare to av mange historier. 

I helsepersonellkommisjonen pekte de på at en må gi arbeidsgiver lovfestet rett til hardere arbeidsvilkår for ansatte i offentlig helse og omsorg. Er statsråden enig i at et slikt grep kan føre til økt overgang til private aktører og dermed forverre situasjonen for tilfang av helsepersonell i det offentlige?

",Marian Hussein,Sosialistisk Venstreparti,2023-02-15,2023-02-15
3196,2022-2023," Fremskrittspartiet er opptatt  av at flest mulig skal få behandling og bli friske raskest mulig.  Det regjeringen er mest opptatt av, er å diskutere hvem som skal  levere tjenestene. Nå står nesten 250 000 mennesker i helsekø. Regjeringens  svar er å legge ned stadig flere plasser bare fordi de er private.  Fremskrittspartiet er ikke opptatt av hvem som leverer tjenestene,  bare de er gode og gjør folk friske.

Arbeiderpartiet har lenge advart mot et todelt helsevesen, men sannheten er at vi aldri har sett en større todeling av helsevesenet enn det vi ser nå, på Arbeiderpartiets vakt. Vi i Fremskrittspartiet vil benytte all tilgjengelig kapasitet, enten den er privat eller offentlig. Vi mener at staten skal ta regningen uansett hvor man får behandling. Med Arbeiderpartiets politikk er det nå vanlige folk som må stå i kø, mens de som har penger, som statsministeren, bare kan kjøpe seg fram i køen. Er statsråden stolt av at hennes politikk har ført til at de som har mest, kan betale seg ut av køen, mens resten må stå i en stadig lengre helsekø og vente?

",Bård Hoksrud,Fremskrittspartiet,2023-02-15,2023-02-15
3197,2022-2023," En av våre viktigste  oppgaver er å sikre at pasienter får gode og trygge helsetjenester.  Nå står sykehusene i en svært krevende økonomisk situasjon. Økt  prisvekst innebærer en svakere sykehusøkonomi og kutt i pasienttilbud. 

I urolige tider kreves det tydelig og klar styring, men regjeringen bidrar til det motsatte. Den 17. januar holdt helseministeren sin årlige sykehustale. Der sa hun: 

Den 3. februar sendte Finansdepartementet ut en pressemelding om prisjustering av statsbudsjettet for 2023, hvor det sto: 

Hva prisjusteringen faktisk vil bety for sykehusene, skal ikke bli klart før 11. mai. 

Etter stort politisk trykk virker det som regjeringen forstår at sykehusene ikke kan styres med et så svakt budsjett som regjeringen har lagt opp til. Den 13. februar sendte Helsedepartementet ut en pressemelding om 2,5 mrd. kr ekstra til sykehusene og at dette kommer i tillegg til justeringen finansministeren viste til i sin pressemelding 3. februar. 

2,5 mrd. kr er mye penger, og det er bra at sykehusene styrkes, men det er fortsatt helt uavklart hvordan sykehusene skal bli kompensert for prisstigningen. Svaret vil ikke komme før 11. mai. Finansministerens signaler er det umulig å forholde seg til, men kan helseministeren forklare Stortinget hvordan landets sykehus skal tolke styringssignalene? 

",Tone Wilhelmsen Trøen,Høyre,2023-02-15,2023-02-15
3198,2022-2023,"Fredag 10. februar skal statsråd Espen Barth Eide ha uttalt følgjande til NRK: ""Når vi nå skal lage ny NTP skal vi prioritere å bruke gamle veier om igjen, altså bruke det som allerede er bygd, rette ut svinger, kanskje utvide med en veiskulder.""
Kan statsråden bekrefte at det er dette regjeringa har tenkt å legge opp til i ny NTP, og vil ""Barth Eide-modellen"" bli gjort gjeldande for dei topprioriterte prosjekta på E134?",Frank Edvard Sve,Fremskrittspartiet,2023-02-14,2023-02-22
3199,2022-2023,"Stortinget vedtok gjennom Innst. 62 S (2016–2017), jf. Prop. 151 S (2015–2016), å legge ned Forsvarets virksomhet ved Kjevik og flytte Luftforsvarets skolesenter til Værnes. Flyttingen skulle være økonomisk lønnsom og ville styrke utdanningen av teknikere for Luftforsvaret. Flyttingen skal være gjennomført innen utgangen av 2025.
Kan statsråden bekrefte at flyttingen går som planlagt, og at den verken vil påvirke Forsvarets evne til å utdanne personell eller kompetanse til å utføre nødvendig teknisk arbeid på Luftforsvarets fly?",Christian Tybring-Gjedde,Fremskrittspartiet,2023-02-09,2023-03-08
3200,2022-2023,"Utenriksministeren skrev i Dagbladet 9. desember 2022 at Norge skal støtte, løfte fram i internasjonale fora og delta i rettssakene til menneskerettighetsforsvarere og aktivister. Hun skrev også at det betyr noe at vi gjør det. 6. februar startet rettssaken mot en rekke demokratiforkjempere i Hongkong, anklaget for ""subversion of the state"", etter at de organiserte eller deltok i et primærvalg i juli 2020. 
I hvilke internasjonale fora planlegger regjeringen å løfte fram demokratiforkjemperne fra Hongkong som det nå gjennomføres rettssak mot?",Guri Melby,Venstre,2023-02-09,2023-03-08
3201,2022-2023,"Våre fremste forskningsinstitutt på hav advarer mot utvinning av havbunnsmineraler. Havforskningsinstituttet slår fast at vi har svært lite kunnskap om økosystemene i de aktuelle områdene, og Norsk Polarinstitutt mener utvinning trolig vil føre til en irreversibel endring av havbunnen. 
Hvorfor bevilger regjeringen penger til havbunnsmineralprosjekter gjennom Grønn plattform, hvor formålet er å gi støtte til prosjekter som reduserer klimagassutslipp og samtidig ivaretar eller forbedrer tilstanden for naturmangfold og miljø?",Gunhild Berge Stang,Venstre,2023-02-09,2023-02-15
3202,2022-2023,"Det vises til finansministerens pressemelding 3. februar 2023 om prisjustering av statsbudsjettet for 2023, hvor det heter at “endringene vil bli innarbeidet på de budsjettpostene som vanligvis er gjenstand for prisomregning i budsjettet”. 
Hvordan skal sykehusene tolke styringssignalet fra finansministeren – skal de regionale helseforetakene innrette sin drift basert på tildelte rammer fra vedtatt budsjett for 2023, eller skal de allerede nå legge til grunn at de blir kompensert for økt prisvekst og dermed kan ha et høyere utgiftsnivå?",Tone Wilhelmsen Trøen,Høyre,2023-02-09,2023-02-15
3203,2022-2023,"Regjeringen avfeier kjernekraftdebatten med den begrunnelse at Norge ikke har noen kompetanse på området. Samtidig tilbyr Norge seg, ved utenriksminister Anniken Huitfeldt, å lede arbeidet med atomsikkerhet i Ukrainas fredsplan.
Kan statsråden avklare hva som stemmer – har Norge kompetanse på området, blant annet fra forskning på kjernekraft med egen reaktor siden 1951, eller er Norge helt grønne og gjør Ukraina en bjørnetjeneste ved å ta på seg lederskap i arbeidet med atomsikkerhet i Ukraina?",Marius Arion Nilsen,Fremskrittspartiet,2023-02-09,2023-02-15
3204,2022-2023,"NRK Brennpunkt sin dokumentar «Omsorg bak lukkede dører» viser forhold i norsk eldreomsorg som ikke er akseptable, og den viser behovet for å styrke, ikke svekke norsk eldreomsorg i årene framover. Husbanken, som forvalter investeringstilskuddet for å bygge flere sykehjemsplasser og omsorgsboliger, melder at kassa er tom bare en måned inn i det nye året. 
Vil regjeringen vurdere å fylle opp kassa igjen, eller mener regjeringen at kommunene må utsette eller stoppe planene sine om å bygge flere heldøgns omsorgsplasser?",Erlend Svardal Bøe,Høyre,2023-02-09,2023-02-15
3205,2022-2023,"Før valget kom Arbeiderpartiet med store lovnader om at de skulle løfte helsefeltet. Etter at Arbeiderpartiet kom i regjering, ser vi imidlertid at antallet nordmenn uten fastlege nesten er doblet, at helsekøene fortsetter å øke, at det kuttes i plasser innen rus og psykiatri, at sykehusbudsjettene blir stadig strammere, at Eldreombudet fjernes, at det nesten ikke bygges nye sykehjemsplasser, at eldre blir utsatt for omsorgssvikt, og at ansatte i helsesektoren gråter på jobb på grunn av underbemanning.
Hvordan synes egentlig statsråden det går?",Bård Hoksrud,Fremskrittspartiet,2023-02-09,2023-02-15
3206,2022-2023,"De siste månedene har tempoet og diskusjonen om kunstig intelligens vært enorm. Kunstig intelligens har kommet for å bli. Denne teknologien vil ha stor betydning for kulturfeltet. Digitalisering og ny teknologi påvirker kulturproduksjoner, kulturprodukter, formidling, styring og finansiering. Med andre ord: Den nye teknologien vil påvirke forretningsmodeller, tilgjengelighet og forbruksmønstre på kulturfeltet.
Hvordan jobber statsråden sammen med aktørene for å finne gode løsninger for kulturfeltet?",Tage Pettersen,Høyre,2023-02-09,2023-02-15
3207,2022-2023,"Hvor raskt vil statsråden sørge for at Strømprisutvalget kommer i gang med arbeidet, og hva vil deres mandat være?",Tobias Drevland Lund,Rødt,2023-02-09,2023-02-15
3208,2022-2023," Mitt spørsmål går til  finansministeren.

NRK Brennpunkts dokumentar Omsorg bak lukkede dører har skapt sterke inntrykk for mange. Den viser forhold i norsk eldreomsorg som ikke er akseptable, og den viser at behovet for å styrke og ikke svekke norsk eldreomsorg i årene framover er betydelig. 

Investeringstilskuddet til heldøgns omsorgsplasser er viktig for at kommunene skal kunne sette i gang bygging og renovering av flere sykehjemsplasser for sårbare eldre, og omsorgsboliger for mennesker med utviklingshemming. Da finansministeren i fjor høst la fram sitt forslag til statsbudsjett, hadde han kuttet vekk store deler av investeringstilskuddet. I løpet av høsten fikk regjeringen hjelp fra SV til å rette opp deler av det kuttet i statsbudsjettet, men allerede en måned inn i det nye året er kassa helt tom. Det er ifølge Husbanken ikke mer penger igjen i investeringstilskuddet. Det gjør at kommuner som har planer om å bygge flere sykehjemsplasser eller omsorgsboliger, får avslag på søknadene sine og må utsette planer, eller ikke får satt i gang i det hele tatt. Vi har ikke hele oversikten over hvor mange kommuner som rammes av at kassa nå er tom, men det gjelder bl.a. Bergen, Sandnes, Sortland og Tokke.

Om behovene som er for sykehjemsplasser og omsorgsboliger ikke imøtekommes, vil flere måtte stå i kø for å få hjelp. Kanskje valgte statsministeren å kalle tiltak som bidrar til åpenhet om ventelister og kriterier for å få sykehjemsplass, for symbolske tiltak fordi regjeringen innså at ventelistene dessverre kommer til å øke med deres politikk? 

Høyre mener det er viktig å holde tempoet oppe i byggingen av flere heldøgns omsorgsplasser i kommunene. Det er grunnen til at vi i vårt forslag har foreslått og satt av penger til 1 000 nye heldøgns omsorgsplasser. Jeg lurer på: Når kassa er tom med hensyn til å bygge flere sykehjemsplasser og omsorgsboliger, hvordan har finansministeren, med ansvar for statsbudsjettet, tenkt å følge det opp?

",Erlend Svardal Bøe,Høyre,2023-02-08,2023-02-08
3209,2022-2023," Jeg er nok ikke den eneste  som synes det er vanskelig å vite hva regjeringspartiene egentlig  mener om helt sentrale spørsmål i energi- og miljøpolitikken. Utenfra  opplever en et evigvarende og offentlig seminar med intern uenighet  i Arbeiderpartiet og Senterpartiet om alt fra utenlandskabler til  strømstøtte. Det er nok av eksempler å ta av også i miljøpolitikken.

For rundt et år siden fulgte Arbeiderpartiet etter Fremskrittspartiet og åpnet for å se nærmere på vannkraftutbygging på en miljømessig skånsom måte i enkeltvassdrag som er vernet. Kun et par uker senere rykket klima- og miljøministeren ut på Twitter og uttalte bl.a. at «[v]ern er vern, og vernede vassdrag skal forbli vernet».

Den regjeringsoppnevnte energikommisjonen som skulle snu alle stener for å finne ny kraft, fikk ikke engang lov til å se på problemstillingen og hoppet elegant over hele spørsmålet uten nøyere utredninger – før vi denne uken igjen kunne lese at Arbeiderpartiets eget energiutvalg åpner for utbygging av vernede vassdrag.

Nå har undertegnede sittet i energi- og miljøkomiteen i snart seks år og fatter egentlig ikke hva regjeringen mener på et så sentralt punkt som juvelen i det norske kraftsystemet, for å bruke min kollegas uttrykk. Det er for meg helt forståelig at mange vanlige innbyggere og bedrifter ikke forstår hvordan en skal navigere i dette landskapet.

Kan statsråden en gang for alle utelukke at regjeringen vil tillate utbygging av ny vannkraft i vernede vassdrag?

",Terje Halleland,Fremskrittspartiet,2023-02-08,2023-02-08
3210,2022-2023," Den spente geopolitiske  situasjonen og krigen i Ukraina har med all tydelighet vist hvor  sårbart Europa er hvis man er for avhengig av en autoritær stat  for å få viktige innsatsfaktorer. Jeg snakker ikke nå bare om olje  og gass. Ursula von der Leyen har uttalt at bortfall av leveranser av  strategiske mineraler kan være en like stor utfordring for Europa  som om all leveranse av olje og gass stanset opp – nesten 98 pst.  av sjeldne jordarter til Europa er utvunnet og produsert i Kina.  Det er de samme kritiske metallene vi trenger til alt fra solceller  til batterier og vindturbiner og i forsvarsindustrien, og etterspørselen  vil øke kraftig i årene framover. EU arbeider nå på høygir for å  være mer selvforsynt med mineraler og bli mindre avhengig av Kina.  Ja, det vil bety mer mineralutvinning i Europa og i Norge, som er  et svært mineralrikt land, men det vil også bety at vi må ha mer  urban gruvedrift der vi gjenvinner metaller og mineraler fra bl.a.  brukt elektronikk til å bli råmaterialer i andre produkter.

Nettopp her ser vi at mens EU har fått fortgang bl.a. når det gjelder batterier, henger lovgivningen i Norge etter. For å ta et eksempel til statsråden: I dag stilles det krav om at 80 pst. av elektronikkavfall som samles inn, skal gjenvinnes, men det stilles ingen krav til hvilke materialer og sjeldne jordarter i elektronikkavfallet som skal gjenvinnes. Hver dag kastes det sjeldne jordarter i Norge og Europa som det grønne skiftet er helt avhengig av, samtidig som vi er mer og mer avhengig av å importere mineraler fra land som Kina.

Spørsmålet mitt til statsråden er: Vil statsråden begynne å stille målrettede krav til gjenvinningsbransjen om hvilke materialer og sjeldne jordarter som skal gjenvinnes?

",Mathilde Tybring-Gjedde,Høyre,2023-02-08,2023-02-08
3211,2022-2023," Jeg synes også det er interessant  å høre på Arbeiderpartiet, regjeringen, som sier at klima og natur  skal danne rammen om all politikk. Det er mange eksempler man kan  trekke fram, og jeg synes dette rimer dårlig. 

Et eksempel som rimer dårlig med partiets og regjeringens politikk, er iveren etter å åpne opp for utvinning av havbunnsmineraler. I våre dypeste havområder finnes fantastisk dyreliv og natur, men vi har liten kunnskap, og det er åpenbart at utvinning av havbunnsmineraler vil få store negative konsekvenser for havmiljøet. Internasjonalt går allerede mange land vi liker å sammenligne oss med, motsatt vei og vil ha moratorium mot utvinning av havbunnsmineraler. 

Da blir mitt spørsmål: Hvordan mener statsråden en åpning for utvinning av havbunnsmineraler passer inn i regjeringens påstand om at klima og natur skal være rammen rundt all deres politikk? 

",Ola Elvestuen,Venstre,2023-02-08,2023-02-08
3212,2022-2023," Det er godt nytt at  Noreg har skrive under naturavtalen, og det er også godt nytt at  regjeringa allereie varslar at ein vil setje i gang eit arbeid med  ei stortingsmelding for å lage ein plan for korleis denne historiske  naturavtalen skal implementerast i norsk politikk. Men så er det  ein god del store arealsaker – for dette handlar veldig mykje om areal  – som må avgjerast før denne meldinga er ferdig. Då Miljødirektoratet  sette ned foten for å byggje ein motorveg gjennom Lågendeltaet,  same dag som naturavtalen blei underskriven, tenkte eg: endeleg  nokon som set ned foten til fordel for natur. Men blekket i avtalen  var knapt tørka før ministeren likevel sette døra på gløtt for å  ofre Lågendeltaet til fordel for bilane, tvert mot Miljødirektoratet  sitt naturfaglege råd. 

Kva skjer? Har statsråden ombestemt seg? Er ikkje varig vern varig vern, og er naturavtalen ikkje viktig nok til at ein stoppar slike prosjekt?

",Birgit Oline Kjerstad,Sosialistisk Venstreparti,2023-02-08,2023-02-08
3213,2022-2023," Finansministeren kan  bli stående.

Vi står foran et lønnsoppgjør hvor svært mange opplever at den økonomiske hverdagen er blitt langt tøffere, kanskje særlig for dem som trodde på finansministerens spådommer ved inngangen til fjoråret, da han i et intervju med VG sa:

I det samme intervjuet ble for øvrig også en strømkabel begravd. Den synes nå å ha gjenoppstått.

Utover våren i fjor ble vi gjort kjent med Vedums kalkulator, som viste at en vanlig familie ville sitte igjen med ca. 14 700 kr mer til å dekke sine utgifter. Resultatet ble som kjent en like stor minus for en vanlig familie. I årets statsbudsjett har finansministeren også levert en stor regnefeil, en solid bommert på viktige nøkkeltall som lønns- og prisvekst. Bare 34 dager etter at budsjettet begynte å virke, har finansministeren selv stemplet budsjettet som utgått på dato.

Regjeringen har varslet at offentlig sektor skal få dekket ekstrakostnadene. Dermed øker fort bruken av oljepenger som denne regjeringen på inn- og utpust har hevdet vil skape press i økonomien og dermed kunne føre til økte renter. Vanlige folk, som i fjor opplevde å få kraftig svekket kjøpekraft og nå frykter det samme igjen, skal altså ikke få en krone mer igjen fra regjeringen. Det skal heller ikke private bedrifter – eller la oss kalle det arbeidsplassene til svært mange nordmenn.

Når vi nå står foran årets lønnsoppgjør, hva vil være finansministerens bidrag til å innfri sitt eget løfte om at det brede lag av folket ligger an til å få litt mer i lommeboken i 2022? Det er for sent, men de skal i hvert fall få enda mer i 2023.

",Hans Andreas Limi,Fremskrittspartiet,2023-02-08,2023-02-08
3214,2022-2023," På fredag sendte finansministeren  ut en litt uvanlig pressemelding. Kun én måned inn i det nye året  varslet finansministeren at prisveksten er vesentlig høyere enn  det som ble lagt til grunn i budsjettet for 2023, og at det vil  komme nye anslag og justeringer i revidert budsjett i midten av  mai.

Regjeringa fikk tidlig informasjon om at prisveksten i budsjettet trolig var for lav. Det første faresignalet kom vel bare fire dager etter at budsjettet var lagt fram. I møte mellom finanspolitisk råd og departementet ble det påpekt at prisanslagene i budsjettet virket lave, og at budsjettet kunne bli mer innstrammende enn planlagt. Det ble også uttrykt bekymring for høye inflasjonstall gjennom sommeren. Utover høsten kom både Statistisk sentralbyrå, Norges Bank og andre miljøer med langt høyere prisanslag enn det som ligger til grunn i budsjettet. Regjeringa selv advarte i nasjonalbudsjettet om at prisveksten kunne bli høyere.

I pressemeldinga som ble sendt ut sist fredag, ber i praksis finansministeren om at budsjettet som regjeringspartiene og SV stemte gjennom i desember, ikke skal følges. Kommuner, sykehus og andre som mottar penger, skal i stedet basere seg på at de får mer midler til å dekke prisvekst. Hvor mye de får, skal de først få vite i midten av mai. Det skaper usikkerhet.

Er det budsjettet som er vedtatt i Stortinget som gjelder, eller skal de styre etter pressemeldinga fra finansministeren? Det er åpenbart viktig at budsjettet baserer seg på så gode anslag som mulig, og at det ligger til grunn når budsjettet blir behandlet i Stortinget. Er det noen spesiell grunn til at finansministeren og regjeringa ikke kom med oppdaterte anslag da vi hadde budsjettet til behandling før jul, og da alle andre kom med høyere anslag for prisveksten?

",Helge Orten,Høyre,2023-02-08,2023-02-08
3215,2022-2023,"Kunstig intelligens, og særlig samtaleroboter som ChatGPT, skaper stor debatt og gir både utfordringer og muligheter for forsknings- og høyere utdanningssektoren. Noen universiteter i andre land har lagt ned forbud mot bruk av dette, mens andre ser på hvordan de kan legge til rette for konstruktiv bruk. 
Er statsråden i dialog med sektoren om dette temaet, og hva er statsrådens vurdering av risikoen knyttet til bruk av slik teknologi særlig i forbindelse med vurderingssituasjoner og kunnskapsproduksjon?",Kari-Anne Jønnes,Høyre,2023-02-08,2023-02-15
3216,2022-2023,"Regjeringen har ikke opprettet samarbeidsavtaler med ideelle aktører. Selv om regjeringspartiene flere ganger har støttet målet om en vekst blant ideelle tilbydere, er det vanskelig å se spor av denne viljen i praktisk politikk. I helsesektoren, og andre steder, melder flere ideelle aktører om at avtaler fases ut til fordel for å bygge opp kapasitet selv. Viktig kompetanse forsvinner, og tilbudene reduseres. 
Hvordan vil statsråden styrke arbeidet med å øke andelen ideelle, og vil statsråden vurdere en samarbeidsavtale i dette arbeidet?",Olaug Vervik Bollestad,Kristelig Folkeparti,2023-02-08,2023-02-15
3217,2022-2023,"Mange bransjar i norsk næringsliv vil ha store rekrutteringsutfordringar som må møtast i åra framover, samtidig som det trengst stadig fleire hender i mellom anna helsevesenet og innan pleie og omsorg og det også er stadig tøffare konkurranse om kvalifisert arbeidskraft internasjonalt. 
Kva ny politikk meiner statsråden er nødvendig for å gjere norsk næringsliv betre i stand til å rekruttere fleire arbeidstakarar internasjonalt i framtida?",Alfred Jens Bjørlo,Venstre,2023-02-02,2023-02-15
3218,2022-2023,"Stavanger Aftenblad har hatt flere saker om at det er store forskjeller i hvordan politidistriktene etterforsker tips fra NCMEC om norske menn som begår overgrep på internett. Av 358 tips Sør-Vest politidistrikt har mottatt siden april 2021, har 30 saker blitt liggende uten etterforskning på grunn av kapasitetsutfordringer. 
Hvordan vil statsråden sikre at flere tips om nettovergrep mot barn blir etterforsket, og ser statsråden at manglende etterforskning av slike saker kan undergrave legitimiteten til politiattestordningen?",Ingunn Foss,Høyre,2023-02-02,2023-02-08
3219,2022-2023,"Stortinget har siden oktober forsøkt å få svar på om statsråden har eller har hatt den kinesiske appen TikTok installert på en tjenestetelefon. Statsråden har svart Stortinget og media at hun av sikkerhetshensyn ikke har kunnet svare på spørsmålet. Den 1. februar gikk statsråden ut i TV 2, hvor hun forteller at hun har hatt TikTok på tjenestetelefonen – uten å være hindret av sikkerhetshensyn. 
Hvordan skal Stortinget stole på statsråden neste gang hun velger ikke å svare på spørsmål og begrunner det med sikkerhetshensyn?",Sveinung Stensland,Høyre,2023-02-02,2023-02-08
3220,2022-2023,"Som følge av avviklingen av fritt behandlingsvalg legger nå Vitalis helse ned det meste av driften sin i Kragerø, og 55 ansatte mister jobben. Samtidig kutter OUS 440 årsverk, og det foreslås å kutte i psykiatrien med 200 millioner kroner. Betanien hospital risikerer å måtte si opp 10 pst. av sine ansatte på grunn av strømkostnader. Samtidig øker helsekøene kraftig, og mangelen på fagfolk øker samtidig som disse sies opp. 
Mener statsråden det er fornuftig at helsepersonell sies opp samtidig som vi står i en helsepersonellkrise?",Bård Hoksrud,Fremskrittspartiet,2023-02-02,2023-02-08
3221,2022-2023,"Energikommisjonens flertall skriver at det det bør utredes hvordan utvekslingen av kraft via mellomlandskablene kan innrettes slik at prissmitten fra store omliggende kraftsystem til det relativt lille norske systemet ikke overstyrer norske energipolitiske målsettinger. Det er jeg enig i, og det håper jeg statsråden også er. 
Men hva har statsråden gjort så langt for å sørge for at prissmitten ikke overstyrer det som kalles norske energipolitiske målsettinger, og hvilke energipolitiske målsettinger mener statsråden bør legges til grunn?",Sofie Marhaug,Rødt,2023-02-02,2023-02-08
3222,2022-2023,"Statsråden har siden starten av oktober i fjor fått flere spørsmål fra Stortinget – både skriftlig og muntlig – som har omhandlet Stortingets bekymring over statsrådens bruk av den kinesiske applikasjonen TikTok.
Mener statsråden hun har overholdt sin informasjonsplikt overfor Stortinget?",Erlend Wiborg,Fremskrittspartiet,2023-02-02,2023-02-08
3223,2022-2023,Mener statsråden at det å installere TikTok på tjenestetelefonen er i henhold til Nasjonal sikkerhetsmyndighets råd om mobilbruk?,Per-Willy Amundsen,Fremskrittspartiet,2023-02-02,2023-02-08
3224,2022-2023,"I sin redegjørelse til Stortinget av 11. november 2022 opplyste sjef PST at lederne av politidistriktenes PST-enheter skal autorisere sitt eget personell. 
Kan statsråden bekrefte at det er gjennomført slike autorisasjoner av de over 100 PST-ansatte i politidistriktene, og hvis ikke, kan statsråden redegjøre for hvor mange slike autorisasjoner som faktisk har blitt gjennomført?",Ingvild Wetrhus Thorsvik,Venstre,2023-02-02,2023-02-08
3225,2022-2023,"På Trollåsen i Bjerkreim kommune i Rogaland planlegger selskapet IOWN Energy å bygge 270 meter høye vindturbiner som vil være synlige helt fra Stavanger til Flekkefjord. Hvem som egentlig skal eie disse vindturbinene, er det ingen som vet. Sporene fra IOWN Energy slutter nemlig i det amerikanske skatteparadiset Delaware. 
Vil statsråden innføre krav om åpenhet om eierskap til vindkraft og annen kraftproduksjon i Norge?",Mímir Kristjánsson,Rødt,2023-02-02,2023-02-08
3226,2022-2023,"I fjor engasjerte Framstegspartiet seg for distriktsbutikkane og peika på Merkur-ordninga som eit verktøy for å gje eit bidrag til å dekkje dei enorme strømprisane. Regjeringspartia kom til slutt med ei ordning for dei siste månadane i 2022. Dessverre treffer strømstøtteordninga for næringslivet dårleg for mange butikkar. Forslaget om ein makspris har blitt nedstemt. Det fører til at det framleis er krevjande for mange butikkar i distrikta. 
Har regjeringa planar om å kome med ei ordning også i 2023, som i fjor?",Helge André Njåstad,Fremskrittspartiet,2023-02-02,2023-02-08
3227,2022-2023," Spørsmålet går til forbrukerminister  Kjersti Toppe.

Før jul foreslo Fremskrittspartiet å forbedre forbrukernes kjøpekraft gjennom bl.a. å halvere matmomsen, fjerne drivstoffavgiftene og gi full refusjon for strømkostnader over 50 øre/kWh – og da til alle. Dette mener Fremskrittspartiet var kraftfulle grep som kunne betydd en forskjell for tryggheten i folks hverdag i en tid der faktisk veldig mange mennesker kjenner på en stadig mer presset økonomi. 

Ikke lenge etter at Fremskrittspartiets forslag ble nedstemt, står vanlige folk akkurat nå og kikker på kvitteringen for dagens innkjøp og undrer på hvorfor maten i dag er veldig mye dyrere enn sist onsdag. Hvorfor er brokkolien 134 pst. dyrere, og hvorfor har avokadoen gått opp fra 19,90 til nærmere 35 kr? Gjør regjeringen noe aktivt for at min hverdag skal bli enklere? Eller skjønner de ikke at det er vanlige folk og familier som nå sliter med å få hverdagen til å gå rundt? Det er det faktisk mange som spør seg. 

Prisgaloppen på mat rammer bredt – liten, stor, studenter som pensjonister, ja, folk i både by og distrikt. Og mens regjeringen følger situasjonen nøye, tømmes sparekontoer og kredittkort går varme. Det er nettopp forbrukerne som rammes hardest av kraftig prisøkning på mat. Da må man spørre seg hvor nettopp forbrukerministeren er i disse tider. 

Hvilket ansvar føler forbrukerministeren at hun har for å forenkle forbrukernes hverdag? Og hva vil hun konkret gjøre for å hjelpe forbrukere som nå drukner i prisøkninger på alle fronter?

",Silje Hjemdal,Fremskrittspartiet,2023-02-01,2023-02-01
3228,2022-2023,"Regjeringens nedsatte energikommisjon melder i dag at Norge frem mot 2030 bør ha et mål om 40 TWh ny produksjon fra vannkraft, vindkraft, havvind og solkraft, og et energieffektiviseringsmål på 20 TWh. En spørreundersøkelse fra Opinion viste også at det er flertall for kjernekraft i Norge i dag. Statsråden har tidligere avvist alle tanker om kjernekraft.
Med tanke på regjeringens enorme planlagte kraftforbruk – planlegger regjeringen å legge bort de ideologiske brillene og seriøst vurdere kjernekraft som en del av løsningen?",Marius Arion Nilsen,Fremskrittspartiet,2023-02-01,2023-02-15
3229,2022-2023," Solberg-regjeringen satset  på barnevernet, og det ble bl.a. vedtatt en ny barnevernslov og  en viktig barnevernsreform. Hele idéen bak reformen var å flytte  beslutningen nærmest mulig barna det gjelder, både for å få til  et kraftig trykk på forebygging og for å sikre mest mulig tilpassede  tilbud til det enkelte barn. Samtidig har media avdekket at altfor  mange barn ikke får den hjelpen de trenger. Det skal ikke være flaks  som avgjør om du møter et godt barnevern eller ikke. 

I gårsdagens interpellasjonsdebatt om barns rettssikkerhet fikk vi lære at statsråden har en enkel filosofi. Statsrådens filosofi er at hvis vi lykkes i det kommunale barnevernet, vil vi også lykkes i institusjonsbarnevernet. Den filosofien er jeg 100 pst. enig med statsråden i. 

Et av de grunnleggende spørsmålene i filosofien handler om hva som er virkelighet. Virkeligheten ute i Kommune-Norge ved inngangen til 2023 var at totalt 36 kommuner hadde færre enn fem barnevernsansatte – til tross for at antall ansatte i det kommunale barnevernet i Solberg-regjeringens tid økte med nesten 30 pst. De samme kommunene var heller ikke del av et interkommunalt samarbeid. 

Vi kan ikke risikere at barn ikke får den tryggheten de har rett på, bare fordi de bor i en liten kommune. Høyre mener at ingen kommuner skal ha ansvar for barnevern om de har for få ansatte eller ikke kan levere et godt nok tilbud. 

Er statsråden enig i at kommuner som har færre enn fem ansatte, må samarbeide med andre kommuner om barnevernstjenestene for å kunne gi et godt nok tilbud? Og mener statsråden at sårbare barn trenger sterkere og mer robuste kommuner?

",Tage Pettersen,Høyre,2023-02-01,2023-02-01
3230,2022-2023," Kommunene har til nå gjort  en stor innsats for å ta imot de svært mange flyktningene som har  kommet til Norge. I fjor kom det over 35 000 flyktninger bare fra  Ukraina, og vi må være forberedt på at antallet øker i år. UDI anslår  at det vil komme omtrent 40 000 bare fra Ukraina, og samtidig øker  også ankomsten av andre asylsøkere. Antallet som tar seg over Middelhavet  nå, er på det høyeste nivået siden flyktningkrisen i 2016. 

I går hadde kommunene frist for å svare på anmodningen fra IMDi. Det er veldig bra at det er mange kommuner som er positive og ser at de har kapasitet til å ta imot mange flyktninger også i år, men det er også mange kommuner som sier at de har problemer, at de ikke har nok kapasitet, og det er særlig mangel på boliger og press på kapasiteten i andre tjenester. 

Dette kan ikke være noe nytt for regjeringen. Likevel har regjeringen valgt å fjerne tilskuddet til utleieboliger for kommunene, til tross for advarsler fra både kommuner og KS. Regjeringspartienes egne ordførere rundt omkring i Norge ber om at tilskuddet gjeninnføres, og at regjeringen snur. For Høyre var det viktig nettopp å ha det tilskuddet på plass, sånn at vi også kan holde bosettingstempoet oppe. Regjeringen har også valgt å vente med å gi kommunene mer forutsigbarhet, når de heller ikke har kommet til Stortinget med noe bevilgningsforslag for å ta imot de mange flyktningene som vil komme i år, utover de 14 000 flyktningene det er planlagt for i statsbudsjettet. 

Er statsråden bekymret for at regjeringens manglende handling og kutt til utleieboliger gjør at man havner bakpå i det som er en pågående flyktningkrise?

",Mari Holm Lønseth,Høyre,2023-02-01,2023-02-01
3231,2022-2023," Mitt spørsmål går til  arbeids- og inkluderingsminister Marte Mjøs Persen.

Det er begynt å bli en god del år siden Den norske Amerikalinje ble lagt ned – det selskapet gikk ad undas i 1995, faktisk – men de siste årene er det oppstått en ny amerikalinje i Norge, og den er sjøsatt i eldrepolitikken. Den ble satt veldig klart ord på av Mjøs Persens statsrådskollega Ingvild Kjerkol, som nylig sa at hver og en av oss må ta større ansvar for å planlegge for egen alderdom. Det var responsen på de rystende avsløringene om eldreomsorgen som NRK Brennpunkt har kommet med.

Alderdom handler om mer enn eldreomsorg, det handler også om pensjon. De siste årene har vi, også i pensjonspolitikken, fått stadig større vekt på at hver og en av oss må ta større ansvar for å planlegge egen alderdom. Vi må spare til pensjon privat, og vi må sikre oss og jobbe lenge nok til å klare å få nok pensjonspoeng til å ha et verdig liv også etter at vi går av.

I sin tid sa den store politiske tenkeren Wenche Myhre at når hun ble 66, drømte hun om å få hårsveis som en pønker og lommer fulle av gryn, og hun skulle kjøpe motorsykkel for pensjonen som hun fikk. Det er veldig, veldig langt fra virkeligheten for mange norske pensjonister i dag. Det lever flere titusen norske pensjonister godt under fattigdomsgrensen. Realiteten er at muligheten til å kjøpe motorsykkel er null komma niks. Spørsmålet er heller om man har råd til både å betale strømregningen og kjøpe mat.

Spørsmålet til statsråden er: Anser regjeringen og statsråden det som deres ansvar, samfunnets ansvar, å sørge for å løfte disse pensjonene – eller vil de også her være enig i, som statsråd Kjerkol har sagt, at det er opp til den enkelte å planlegge for egen alderdom og et liv utenfor fattigdom?

",Mímir Kristjánsson,Rødt,2023-02-01,2023-02-01
3232,2022-2023," I dag øker prisene på mat  noe voldsomt. Det er noe som mange her i landet har fryktet, fordi  man kjenner at utilstrekkeligheten øker med prisene. For mange kommer  dette som nok en stein til byrden, fordi man ikke klarer å få endene  til å møtes fra før.

Vi vet at en av tolv ikke har nok penger til mat og må enten stå over måltider, oppsøke matstasjon eller kontakte Nav for å søke om nødhjelp. I Trondheim har de opplevd en økning i matutdelingen på 375 pst.

Mange husker kanskje også alenemoren Renate fra Drammen som stilte opp i Debatten på NRK i høst. Hun fortalte at hun skrudde av varmen, tok på pleddet og frøs hjemme for å spare strøm, og at hun bare spiste to brødskiver til middag. Hun er ikke alene, men er det noe vi vet, så er det at det ikke blir fullere på fatet til Renate eller andre som nå sliter med de økte prisene. Da er det viktig å ta bort den skammen og utilstrekkeligheten som man kjenner hver for seg, og løfte i lag. Det er det vår bevegelse har gjort gjennom organisering, omfordeling, gjennom samfunns- og velferdsbygging og har på den måten historisk klart å skape samfunn med små forskjeller og sterke fellesskap.

Jeg vil gjerne høre hva statsråden nå tenker om den alvorlige situasjonen som folk i landet vårt står i, og om regjeringen vil ta flere grep for å bekjempe fattigdom og forskjellene som nå tynger landet.

",Kirsti Bergstø,Sosialistisk Venstreparti,2023-02-01,2023-02-01
3233,2022-2023," Mitt spørsmål går til barne-  og familieministeren. 

I en fersk rapport fra Barnas Havarikommisjon som ble presentert sist uke, vises det til mangler i rettssikkerheten til barn som er utsatt for vold og overgrep. I en rekke av disse tilfellene mener man at hensynet til barnets beste ikke er tillagt nok vekt, og at resultatet er at barn som er utsatt for vold og overgrep, ikke får den beskyttelsen og ivaretakelsen som de bør ha, og som de har krav på. 

I Norge i dag lever rundt 750 barn på skjult adresse, også kjent som kode 6. Dette er barn som er på flukt i eget land, og i verste fall kan disse barna tvinges til samvær med en som de gjemmer seg for. Det kan faktisk få fatale konsekvenser. Vi skal ikke se lenger enn til Sverige og åtte år gamle Tintin, som nå antas drept av sin egen far, for ikke så lenge siden. 

Det burde være en selvfølge at man slipper å tvinges til samvær med en forelder som kan skade en fysisk og psykisk. Mitt spørsmål til barneministeren er derfor: Hvordan vil barneministeren følge opp Barnas Havarikommisjon, og hvordan vil man sørge for at barn som er utsatt for vold og overgrep, får bedre rettssikkerhet?

",Silje Hjemdal,Fremskrittspartiet,2023-02-01,2023-02-01
3234,2022-2023," Etter åtte år med Høyre i  regjering er det mye som går i riktig retning i skolen. Flere elever  fullfører videregående skole, og mange av de elevene som har hatt  det svakeste utgangspunktet, har hatt den største fremgangen. Samtidig  er det nesten 20 pst. av elevene som ikke fullfører videregående.  Det er en relativt stor gruppe, som av ulike årsaker ikke finner  mestring og motivasjon i dagens skole. 

Derfor har Høyre fremmet to omfattende rapporter siden valget. Den ene er om videregående skole for voksne, for å sikre at de som ikke fullførte videregående skole som ung, får en mulighet til å gjøre det nå, f.eks. med fagbrev, og å kunne stå lenger i jobb. Den andre rapporten er om en ungdomsskolereform, med 80 forslag som skal fremme mestring og læringsglede for alle elever, en mer praktisk og variert ungdomsskole som gjør elevene godt forberedt på videre skolegang. 

Men hvor er regjeringen? Etter å ha sittet i nesten halvannet år har de ikke fremmet et eneste forslag som løfter kvalitet og innhold i skolen. Arbeiderpartiet har prioritert å reversere tiltak som vi vet virker, som satsing på lærernes kompetanse. Regjeringens respons på Høyres forslag har dels vært å angripe forslag som Høyre ikke har fremmet, og dernest i liten grad anerkjenne viktigheten av grunnleggende ferdigheter som viktig for motivasjon og læringsglede i skolehverdagen. 

Mitt spørsmål til kunnskapsministeren er: Når vil regjeringen komme med sine første forslag som skal bidra til å heve kvaliteten i skolen og sikre at flere elever fullfører videregående skole?

",Jan Tore Sanner,Høyre,2023-02-01,2023-02-01
3235,2022-2023,"Til Bistandsaktuelt uttaler utviklingsministeren 26. januar at hun opplever et utviklingspolitisk stemningsskifte, hvor stadig flere land snakker om “matsuverenitet”. Utviklingsministeren understreker i samme intervju at dette rimer godt med Senterpartiets politikk, altså sørge først for oss selv! Etter krigen i Ukraina ser vi samtidig en global matkrise som skyldes brutte handelsveier for mat. 
Hvordan tenker statsråden at matsuverenitet skal løse matkrisen vi ser i dag?",Ingjerd Schie Schou,Høyre,2023-02-01,2023-02-08
3236,2022-2023,"Statsrådens utspill om ekstrem oppussing av norsk forsknings- og høyere utdanningssektor har skapt undring og usikkerhet i sektoren. 
Hva er statsrådens forståelse av begrepet ""ekstrem oppussing"", og hva ønsker statsråden å oppnå?",Kari-Anne Jønnes,Høyre,2023-01-31,2023-02-08
3237,2022-2023,"Regjeringens endringer i barnehageloven gjør at ansatte i barnehager, eid av Den norske kirke, blir kastet ut av sin offentlige tjenestepensjonsordning, som de kunne ha mens barnehagene var en del av soknets virksomhet. Nå må de inngå ny tariffavtale og mister retten til å søke om dekning av overskytende pensjonsutgifter etter ordningen i forskrift om tildeling av tilskudd til private barnehager § 4a.
Hva gjør statsråden for å sikre at menighetsbarnehagene fortsatt får tilgang til denne ordningen, når det er regjeringen som har skapt problemet?",Kjell Ingolf Ropstad,Kristelig Folkeparti,2023-01-26,2023-02-08
3238,2022-2023,"I 2022 sto om lag 150 læreplasser tomme hos norske rederier. Samtidig begrenser regjeringen muligheten for etablering av videregående skoler med en profil som kan bidra til å utdanne fagarbeidere innen disse yrkene.
Hva vil statsråden gjøre for at ledige læreplasser fylles, og at næringen får den kompetansen den trenger i årene som kommer?",Margret Hagerup,Høyre,2023-01-26,2023-02-08
3239,2022-2023,"For å skape flere arbeidsplasser i Norge er det viktig å legge til rette for at flere skal kunne skape sin egen bedrift. I digitaliseringsstrategien for offentlig sektor 2019–2025 ble det lagt fram syv livshendelser, og en av disse var ""starte og drive en bedrift"". Denne dekker blant annet hele livsløpet til en bedrift, fra noen får ideen eller ønsket om å starte egen bedrift, og helt fram til bedriften avsluttes. 
Hvordan jobber statsråden med å følge opp livshendelsen ""starte og drive en bedrift""?",Anne Kristine Linnestad,Høyre,2023-01-26,2023-02-01
3240,2022-2023,"I forbindelse med NRKs opprulling av svikt i eldreomsorgen i kommunehelsetjenesten flere steder i landet uttalte statsråden følgende: ""Hver enkelt av oss må gjøre mer for å planlegge for en alderdom."" 
På hvilken måte mener statsråden at befolkningen skal gjøre det?",Seher Aydar,Rødt,2023-01-26,2023-02-01
3241,2022-2023,"Det pågår en debatt om hvorvidt arbeidslinjen er noe som bør tas vare på eller ikke, også i statsrådens eget parti. Statsråden har selv utrykt støtte til arbeidslinjen, mens Arbeiderpartiets egen ordførerkandidat i Oslo, Rina Mariann Hansen, omtaler det som et ""fryktelig begrep"".
Mener statsråden at en viktig del av arbeidslinjen er at det alltid skal lønne seg å jobbe?",Henrik Asheim,Høyre,2023-01-26,2023-02-01
3242,2022-2023,"Rett før jul i 2021 kunne vi i VG lese at landbruks- og matministeren mente det var en uting at dagligvarekjedene har priskrig på sesongvarer. Med andre ord, statsråden mente at julematen var for billig. At landbruks- og matministeren mener nordmenn betaler for lite for maten tyder på at regjeringen ikke forstår utfordringene mange nordmenn har når også flere nordmenn må hente mat hos bl.a. Frelsesarmeen. 
Hva vil regjeringen gjøre for å senke matvareprisene?",Gisle Meininger Saudland,Fremskrittspartiet,2023-01-26,2023-02-01
3243,2022-2023,"For å komme seg i jobb og delta i samfunnet er det viktig å kunne norsk. Vi må sørge for at flyktninger som kommer til Norge, lærer seg norsk raskt, og at det er god kvalitet på norskopplæringen. Tall fra Statistisk sentralbyrå viser at norskprøveresultatene varierer mellom de ulike fylkene.
Er statsråden enig i at nasjonale prøver kan være et godt virkemiddel for å gi likere kvalitet i norskopplæringen?",Mari Holm Lønseth,Høyre,2023-01-26,2023-02-01
3244,2022-2023,"I det siste har vi sett flere forferdelige eksempler på svikt i eldreomsorgen rundt omkring i landet. I statsrådens kommunetale sier hun at kommunene må ta mer ansvar, samtidig som regjeringen har kommet med store kutt i eldreomsorgen. Jeg mener det er en smule paradoksalt at helseministeren legger ansvaret på andre, når hun selv sitter på ministerposten og har makt til å gjøre noe med problemene vi ser i helsesektoren.
Når skal statsråden ta ansvar for å rydde opp i problemene i eldreomsorgen?",Bård Hoksrud,Fremskrittspartiet,2023-01-26,2023-02-01
3245,2022-2023,"Helsenæringen er en fremtidsnæring. Solberg-regjeringen la i 2019 fram helsenæringsmeldingen for å bidra til økt verdiskaping i norsk økonomi, flere lønnsomme arbeidsplasser og en bedre og mer effektiv helse- og omsorgstjeneste. Den gang opposisjonspolitiker Ingvild Kjerkol mente det var mange festtaler, og etterspurte handling. Kjerkol har selv vært statsråd i over et år, og foreløpig har vi ikke engang hørt festtaler om helsenæringen fra statsråden.
Når vil vi se konkret handling fra regjeringen på dette området?",Kristin Ørmen Johnsen,Høyre,2023-01-26,2023-02-01
3246,2022-2023,"I Vestfold rammes mange bedrifter av økningen i arbeidsgiveravgiften. Dette er en ""kompetanseskatt"" som setter arbeidsplasser i fare, for eksempel i Gen2 Energy som arbeider med grønn hydrogen og Zimmer & Peacock som utvikler verdensledende helseteknologi. Regjeringen ser ut til å ha glemt at vi må skape før vi kan dele.
Hvordan ser statsråden for seg at oppstartsbedrifter som disse skal klare å rekruttere nødvendig kompetanse i en tøff tidligfase med stadige og uforutsigbare skatteskjerpelser fra regjeringens side?",Lene Westgaard-Halle,Høyre,2023-01-26,2023-02-01
3247,2022-2023,"I forbindelse med behandlingen av innleiesaken i Stortinget ble det fra rød-grønn side sendt signaler i innstillingens merknader om at regjeringen må vurdere hvorvidt kulturbransjen har behov for unntak for tidsbegrenset innleie. Vi kan i aller høyeste grad bekrefte at kulturbransjen har behov for det, da det ellers vil bli svært vanskelig å leie inn folk til å rigge arrangementer. Dette var bakgrunnen for at Høyre fremmet forslag om unntak, som regjeringspartiene stemte mot.
Hvordan vil statsråden følge opp merknaden fra Arbeiderpartiet, Senterpartiet og Sosialistisk Venstreparti?",Anna Molberg,Høyre,2023-01-26,2023-02-01
3248,2022-2023,"Sektorene statsråden har ansvar for, trenger flere økonomiske bein å stå på. Gaveforsterkningsordningen og skattefradraget for gaver er ordninger som bidro til dette. I fremtiden vil det bli enda viktigere å sørge for at flere klarer å skape sin egen arbeidsplass, og at det skapes flere inntekter som kan fordeles til kultur, idrett eller frivillighet. 
Hvordan legger statsråden til rette for at aktørene får flere økonomiske bein å stå på, og mener statsråden at flere finansieringskilder enn den offentlige er positivt i seg selv?",Turid Kristensen,Høyre,2023-01-26,2023-02-01
3249,2022-2023,"Jernbanedirektoratet foretok i 2022 en utredning som viser at det vil koste mellom 24 og 43 millioner kroner å få på plass et nattogtilbud mellom Oslo og København. Beregningen tar ikke høyde for passasjerer fra Danmark og Tyskland som ønsker å reise miljøvennlig til Norge, bare for nordmenn som vil feriere i utlandet. Den gir derfor et ufullstendig bilde. 
Når vil statsråden legge fram et oppdatert beslutningsgrunnlag for en nattogforbindelse mellom Oslo og København, og når kan tilbudet igangsettes?",Rasmus Hansson,Miljøpartiet De Grønne,2023-01-26,2023-02-01
3250,2022-2023,"EU arbeider intensivt for at europeiske bedrifter ikke skal få dårligere tilgang til det amerikanske markedet som følge av USAs Inflation Reduction Act (IRA). IRA er en pakke med grønne subsidier med proteksjonistiske elementer. EU har i møte med finansministeren forsikret Norge om at EU også vil forsøke å ivareta Norges interesser i dette arbeidet.
Hvilke muligheter vil Norge ha for å sikre tilgang til det amerikanske markedet om vi forhandler med USA alene og ikke gjennom et samarbeid med EU?",Ine Eriksen Søreide,Høyre,2023-01-26,2023-02-01
3251,2022-2023,"De neste årene venter Statistisk sentralbyrå svak vekst i norsk økonomi, og vi må skape før vi kan dele.
Kan statsråden redegjøre for tre reformer eller strukturtiltak han har satt i gang for at privat næringsliv skal skape mer i Norge?",Helge Orten,Høyre,2023-01-26,2023-02-01
3252,2022-2023,"Rekordhøye priser på strøm, mat og bolig smadrer økonomien til vanlige folk. I forkant av vårens lønnsoppgjør har lederne for seks LO-forbund etterlyst at regjeringen kommer på banen med tiltak som bremser utgiftene til mat, strøm og rente. Målet er å hindre reallønnsnedgang.
Jeg er klar over at regjeringen mener den har gjort mye bra fra før, men har statsråden konkrete planer om å gjøre noe mer for å etterkomme LO-toppenes bønn om å sikre kjøpekraften i årets lønnsoppgjør?",Mímir Kristjánsson,Rødt,2023-01-26,2023-02-01
3253,2022-2023,"Overtid har vi opplevd en markant økning i pris på nødvendige ting som strøm, drivstoff og mat samt renter. Mange familier hvor begge er i full jobb klarer ikke lenger å få lønnen til å strekke til, og dette gjelder også de som får sin inntekt fra stønader og pensjon. Frivillige organisasjoner som Frelsesarmeen, Kirkens Bymisjon osv. melder om en markant økning av folk som ber om hjelp til mat.
Hva gjør regjeringen for å bedre situasjonen for de som sliter, og hva er regjeringens raskeste tiltak for å redusere matvareprisene i landet?",Dagfinn Henrik Olsen,Fremskrittspartiet,2023-01-26,2023-02-01
3254,2022-2023,"1. februar er det to år siden kuppet i Myanmar. Kampen mot militærdiktaturet er sentrert om den demokratisk valgte regjeringen National Unity Government (NUG). NUG har sterk støtte i folket og har under militærstyret klart å representere folket som valgte dem. Men NUG er avhengig av internasjonal politisk og økonomisk støtte. Norge, som har vært kjent som pådriver for demokrati i Myanmar, har for eksempel ikke holdt møter med NUG på ministernivå eller gjennomført sanksjoner. 
Hva gjør Norge for å anerkjenne og aktivt støtte Myanmars folkevalgte regjering, slik som bl.a. USA gjør?",Ola Elvestuen,Venstre,2023-01-26,2023-02-01
3255,2022-2023,"Grensehandelen er tilbake til det normale etter pandemien. I tillegg forventes et storinnrykk av nordmenn i svenske matbutikker etter prishoppet på dagligvarer i dag. Norske matvarer blir utkonkurrert av svenske. Hovedårsaken til dyrere norsk mat er alle avgiftene. Et godt tiltak for å redusere grensehandelen er å redusere avgiftene som fordyrer norsk mat. I tillegg til å gi billigere mat vil det skape flere arbeidsplasser i Norge – både i butikker og i næringsmiddelindustrien. 
Hva gjør regjeringen for å redusere grensehandelen?",Erlend Wiborg,Fremskrittspartiet,2023-01-26,2023-02-01
3256,2022-2023,"Det varsles en kraftig økning i matvareprisene i dag, med opptil 10 prosent. Mange sliter med dyrere strøm, drivstoff, høyere låneavdrag og økende priser på forbruksvarer. Det er åpenbart at dyrere mat vil gjøre hverdagen vanskeligere for mange. I et intervju med VG før jul i 2021 fremsto det som at landbruks- og matministeren mente at lavere matvarepriser er en uting, og at bøndene må få mer. 
Kan statsråden forklare hva hun mente den gangen, og gjøre det klart om hun mener det er bra at prisene på matvarene øker?",Bengt Rune Strifeldt,Fremskrittspartiet,2023-01-26,2023-02-01
3257,2022-2023,"I det siste året har matprisene økt med om lag 12 prosent. I tillegg er det varslet at dagligvarebransjen vil sette opp prisene enda mer i dag, med opp mot 10 prosent. Det er mye. Det er mange tiltak regjeringen kunne sett på for å få ned prisene. Ett av dem er tollvernet, som legger på høye tollavgifter ved import. Regjeringen kan for eksempel sette ned tollen på matvarer som for tiden er billigere i utlandet enn i Norge, gjerne i en kortere periode. 
Vil statsråden, i lys av de høye matvareprisene, gjøre en vurdering av tollvernet?",Sivert Bjørnstad,Fremskrittspartiet,2023-01-26,2023-02-01
3258,2022-2023,"Tillitsvalgte melder fra om at de ikke får delta i reelle drøftinger i prosessen med omorganisering av Finnmarkssykehuset HF. Det er uttrykt bekymring for mulig innføring av tverrgående faglig ledelse, og de tillitsvalgte har påpekt behovet for en fullstendig risiko- og sårbarhetsanalyse samt en analyse som belyser alle faglige og økonomiske konsekvenser, og der dagens organisering er et nullalternativ. 
Kan statsråden forsikre Stortinget om at de ansatte har reell medvirkning, og at det gjennomføres grundige analyser i prosessen?",Irene Ojala,Pasientfokus,2023-01-26,2023-02-01
3259,2022-2023,"Næringsministeren og landbruks- og matministeren hadde nylig et møte med sentrale aktører i dagligvaresektoren om de stigende matprisene. Det er viktig å gi et klart signal til bransjen om at vi forventer at prisene ikke settes opp mer enn nødvendig. Samtidig har regjeringen en rekke verktøy til rådighet som kunne redusert matprisene, slik som strømstøtte til bedrifter og reduksjon av drivstoffavgifter og matmoms. 
Når vil regjeringen ta i bruk egne verktøy, istedenfor å bare fokusere på dagligvarebransjen?",Silje Hjemdal,Fremskrittspartiet,2023-01-25,2023-02-01
3260,2022-2023,"Dagligvarekjedene har varslet et kraftig prishopp på matvarer i dag, 1. februar. Kilder sier at økningen kan bli bortimot 10 prosent. Samtidig har Nortura store mengder kjøtt på kjølelager. Det normale ville vært at kjøttet hadde blitt solgt til en lavere pris. Forrige høst brukte Nortura egg som grisefôr, mens prisene på egg ble satt opp i butikk. 
Synes statsråden det er greit at Nortura holder seg med store kjøttlagre og bruker egg som dyrefôr mens prisene stiger – og har hun tatt opp problemstillingen med Nortura?",Hans Andreas Limi,Fremskrittspartiet,2023-01-25,2023-02-01
3261,2022-2023,"Vil statsråden sikre arbeidet med å bidra til at kulturnæringer får et større marked eller bredere publikum slik at inntektene til kulturutøverne styrkes, hva skjer med fagmiljøet rundt Kulturdirektoratet, som er bygget opp i Trondheim, og hvordan sikres deres kompetanse på kreative næringer etter regjeringens budsjettforlik med SV?",Tage Pettersen,Høyre,2023-01-24,2023-02-01
3262,2022-2023,"Keir Starmer, leder i Labour, Arbeiderpartiets søsterparti i Storbritannia, sa under det økonomiske toppmøtet i Davos at partiet vil stanse nye investeringer i olje og gass i Nordsjøen fordi man allerede har investert nok til å komme gjennom overgangsperioden til grønn energi. Starmer utdyper investeringsstans med følgende: ""[...] vi trenger å gå til netto null, vi må sikre at fornybar energi er der vi går videre"". Labour leder stort på meningsmålingene i Storbritannia. 
Mener statsministeren at Labour tar feil?",Lan Marie Nguyen Berg,Miljøpartiet De Grønne,2023-01-23,2023-02-01
3263,2022-2023," Mitt spørsmål går  til landbruks- og matministeren.

I Hurdalsplattformen er det et eget kapittel som heter «Trygg mat og levande distrikt», og som har flere gode underpunkt, vil jeg si. Det ene er at det skal komme en opptrappingsplan. En ser for seg at en skal gå gjennom kvoter og kvotestørrelser, en skal se på tiltak for å redusere kostnadene ved leie av kvoter, og en skal redusere andelen leie av kvoter. En vil også se på økt bruk av utmark, lokal matproduksjon og mye, mye mer. 

Statsråden har også i opposisjon brukt mye kapasitet på å snakke fram og kreve en egen opptrappingsplan for landbruket. Nå har vi bikket 2023, men statsråden vil fortsatt ikke svare på når denne planen kommer. Landbruket selv er utålmodig, jeg er utålmodig og hvert bruk er utålmodig, for det skaper ikke forutsigbarhet nok for dem. 

Kristelig Folkeparti er også opptatt av det, og vi var opptatt av det da vi satt i regjering, da vi satte ned Grytten-utvalget, som skulle se på inntekter og inntektsgapet i landbruket. Rapporten kom i høst, og høringsfristen var nå på mandag. Statsråden kan ikke lenger skyve Grytten-utvalget foran seg, i den mening at når svaret fra Grytten-utvalget kommer, så kommer opptrappingsplanen, for opptrappingsplanen har nemlig mange andre elementer i seg, som Hurdalsplattformen viser. 

Når kan statsråden si at opptrappingsplanen kommer? Det er viktig for norsk landbruk.

",Olaug Vervik Bollestad,Kristelig Folkeparti,2023-01-18,2023-01-18
3264,2022-2023," Mitt spørsmål går til  samferdselsministeren.

Statsforvalteren godkjente våren 2022 utbygging av E6 gjennom Lågendeltaet i Lillehammer. Prosjektet er vedtatt av Stortinget, har kommet veldig langt i prosjekteringen, og over 1 mrd. kr er brukt. Rett før jul overprøvde Miljødirektoratet alle andre og sa nei til veien. Direktoratet er krystallklart på at dette er en beslutning regjeringen kan overprøve og skjære gjennom i forskrift.

Er statsråden enig i at regjeringen enkelt kan sikre utbygging av veien gjennom forskriftsendring, og hvorfor har ikke statsråden allerede gjort noe med dette og sørget for at innbyggerne i Innlandet får sin vei?

",Morten Stordalen,Fremskrittspartiet,2023-01-18,2023-01-18
3265,2022-2023," I Hurdalsplattformen står  det at regjeringen vil fase ut de konkurransefremmende tiltakene  i meierisektoren, som kom på plass i 2007. TINEs konkurrenter mener  at dersom det gjennomføres, risikerer vi at TINE får en større markedsmakt,  og at de andre aktørene, som Rørøsmeieriet, Q-Meieriene og Synnøve  Finden, får såpass mye dårligere rammebetingelser at forbrukerne  vil oppleve økte priser, og at utvalget vil bli redusert.

De konkurransefremmende tiltakene har hjulpet, men til tross for det står TINE fortsatt for en stor markedskonsentrasjon. TINE har i dag 76 pst. av markedet, og det er litt spesielt at når vi snakker om f.eks. dagligvaresektoren, som flere har vært inne på i løpet av spørretimen i dag, så mener regjeringen tydeligvis at maktkonsentrasjon er et problem, men når vi snakker om meierisektoren, er det ikke et problem.

Mitt spørsmål til statsråden er: Hvorfor mener regjeringen at det ikke er et problem med markedskonsentrasjon når folk skal handle meieriprodukter, og hva tenker statsråden om at utfasing av de konkurransefremmende tiltakene vil føre til økte priser og mindre utvalg for folk, i en situasjon der vi opplever økte matvarepriser og økte kostnader i samfunnet generelt?

",Erlend Svardal Bøe,Høyre,2023-01-18,2023-01-18
3266,2022-2023," Mitt spørsmål går til samferdselsministeren. 

Den siste tiden har vist oss at jernbanereformen har spilt fallitt. Follobanen og togkaos er de beste eksemplene på det. Flere direktører har ikke gitt oss et bedre togtilbud, men snarere en total ansvarsfraskrivelse og ansvarspulverisering. Kort sagt kan det se ut til at togkaoset vokser for hver nye direktør, for hver nye kommunikasjonskonsulent og for hver nye underleverandør.

Etter mange pressekonferanser og redegjørelser vet vi fortsatt ikke hvordan Bane NOR har organisert seg for å ta kritiske beslutninger. Vi vet heller ikke hva slags vurderinger som er gjort av toppledelsen i Bane NOR, hva slags informasjon styret har fått, eller hva slags beslutninger de har tatt. Er samferdselsministeren trygg på at Bane NOR har gjort jobben sin?

",Mona Fagerås,Sosialistisk Venstreparti,2023-01-18,2023-01-18
3267,2022-2023," Mitt spørsmål går  også til landbruksministeren. 

Mattilsynet har gjennom de to siste årene ført tilsyn med 582 svinebesetninger over hele landet. Sluttrapporten for tilsynskampanjen ble presentert i går, og dommen over norsk svinenæring er knusende. 56 pst., altså over halvparten av svinebøndene, bryter lovens minstekrav på ett eller flere punkter. Det er et svært stort omfang av lovbrudd innenfor en næring, og det er i seg selv alvorlig. Enda mer alvorlig er det når vi ser hvilke brudd som er mest utbredt. Én av tre bønder bryter regelverket for bruk av rotemateriale, som skal sørge for at grisen får mentale stimuli, en fjerdedel har regelbrudd for bruk av strø, som skal gi grisen et tørt og godt sted å ligge, og en fjerdedel gir ikke god nok oppfølging av syke og skadde dyr.

Regjeringen er glad i å snakke om at Norge har et av verdens strengeste regelverk for dyrevelferd, men dette blir meningsløst når vi gang på gang ser at regelverket ikke følges. Nå har vi altså fått dokumentert at det faktisk er et mindretall innenfor svinenæringen som følger dagens regelverk.

I februar gikk et flertall på Stortinget inn for å be regjeringen sette i gang arbeidet med å heve dyrevelferden i svinenæringen. Regjeringen har så langt ikke fulgt opp Stortingets anmodning om å ta fatt på dette. Tallene vi har nå, bekrefter at det trengs politisk handling for å sikre akseptabel dyrevelferd i norsk svinenæring. Dette er viktig for dyrene det gjelder, men det er også viktig for forbrukerne, som skal være trygge på at norsk mat har god dyrevelferd. Ikke minst er det viktig for næringen, som begynner å få et alvorlig omdømmeproblem.

Hva vil statsråden gjøre for å sikre at svinenæringen etterlever minimumskravene til dyrevelferd? Er det fortsatt regjeringens intensjon å la grisene vente helt til det en gang i framtiden skulle komme en dyrevelferdsmelding til Stortinget, før noe gjøres med denne dyrevelferdskrisen? Når kommer i så fall dyrevelferdsmeldingen?

",Ingvild Wetrhus Thorsvik,Venstre,2023-01-18,2023-01-18
3268,2022-2023," Mitt spørsmål går til  landbruks- og matministeren. 

Selv om næringskomiteen er på komitéreise, er det veldig hyggelig at statsråden er til stede og deltar i muntlig spørretime. Det som er mindre hyggelig, er den kraftige prisutviklingen på matvarer, som varsles å bli enda kraftigere utover i 2023. Det siste året har altså matvarene blitt om lag 12 pst. dyrere. I dag koster en kilo kålrot 30 kr hos Oda, ikke 2,90 kr, som statsråden kritiserte kraftig for drøyt et år siden. Basisvarer som kaffe, smør og mel har økt med nesten 30 pst., og kjøtt og fisk med over 20 pst., og det vil altså fortsette hvis ikke noe ekstraordinært skjer. 

Vanlige folk sliter, og en rapport fra SIFO fra i fjor høst viser at én av tolv husstander må stå over måltider, få hjelp fra Nav eller få utdelt mat fra matstasjon. Regjeringen retter pekefingeren mot dagligvarebransjen, men selv gjør den svært lite for å redusere matprisene. Fremskrittspartiet har foreslått å halvere matmomsen, fjerne drivstoffavgiftene og inkludere hele den samfunnskritiske verdikjeden for mat i strømstøtteordningen, men regjeringen følger ikke opp noen av disse prisdempende tiltakene. Den bidrar isteden til å øke matvareprisene, for i fjorårets jordbruksoppgjør økte regjeringen målprisene, slik at hver husholdning får en ekstra utgift til mat på 1 300 kr. Jeg har heller ikke registrert at statsråden har bedt Nortura om å sette ned prisene på kjøtt og egg istedenfor å fryselagre store mengder kjøtt og bruke overskuddsegg som grisefôr. 

Spørsmålet til statsråden er: Hvor mye dyrere må maten bli før regjeringen foreslår konkrete tiltak for å dempe prisveksten på matvarer?

",Hans Andreas Limi,Fremskrittspartiet,2023-01-18,2023-01-18
3269,2022-2023," Mitt spørsmål går til samferdselsministeren. 

Statsråden har ved flere anledninger redegjort for hva som skjedde mellom 20. desember, da Bane NOR sendte en pressemelding om at problemene med Follobanen var tilknyttet strøm, varmgang og røykutvikling, og 3. januar, da statsråden hadde et såkalt hastemøte med Bane NOR. Statsråden har satt i gang en ekstern gransking og er opptatt av å lære hva som har skjedd, for å unngå liknende hendelser i framtiden. Det er bra, og vi er enig i at det er behov for en ekstern gransking. Problemet er at statsråden ikke har gitt Stortinget svar på hva han foretok seg gjennom høsten for å forsikre seg om at Follobanen faktisk var klar for åpning. Sannsynligvis planla en opprinnelig for mer testing enn de elleve dagene en endte opp med. Det var sommerarbeider på Follobanen som ble forsinket som nok også gjorde at en mistet mye tid på forberedelsene med å åpne Follobanen. 

Spørsmålet mitt blir: Undersøkte statsråden hvilke konsekvenser forsinkelsene i sommerarbeidene kunne få for den planlagte åpningen av Follobanen? 

",Trond Helleland,Høyre,2023-01-18,2023-01-18
3270,2022-2023,"Det har den siste tiden vært skapt usikkerhet om etableringen av en ny maritim innsatsskvadron (SOTG, Special Operations Task Group) i Marinejegerkommandoen. Etableringen omfatter ca. 100 årsverk, i tråd med NATOs kapabilitetsmål for Norge, og er forankret i LTP. I sitt svar av 26. september, på skriftlig spørsmål fra representanten Christian Tybring-Gjedde, uttaler statsråden blant annet at ""Opprettelse av maritim SOTG har startet, og det planlegges for at avdelingen er etablert i løpet av 2026"".
Kan statsråden bekrefte at denne planen fortsatt gjelder?",Hårek Elvenes,Høyre,2023-01-17,2023-02-01
3271,2022-2023,"Interessen for fastprisavtaler virker å være forsvinnende liten ute blant bedriftene. Det kan se ut til at bedriftene synes det er lite attraktivt å binde seg i 5–7 år til priser som er 3–4 ganger høyere enn gjennomsnittet de siste 10 årene. 
Hvor mange bedrifter må signere fastprisavtaler for at statsråden skal kalle ordningen en suksess, og vil statsråden vurdere andre tiltak mot de høye strømprisene om ikke interessen tar seg opp?",Roy Steffensen,Fremskrittspartiet,2023-01-12,2023-02-01
3272,2022-2023,"I mai 2021 ble Stortinget informert om at regjeringen tok sikte på å henholdsvis sende på høring og fremme to forslag om endringer i sikkerhetsloven i løpet av 2022. Ett av disse ble foreslått av Solberg-regjeringen og innebærer økt kontroll med oppkjøp som kan påvirke nasjonal sikkerhet. 
Kan statsråden gjøre rede for hvorfor behandlingen har tatt så lang tid, og hvordan kan Stortinget være trygg på at regjeringen tar den sikkerhetspolitiske situasjonen på alvor når det tar så lang tid å legge frem helt nødvendige lovforslag?",Mahmoud Farahmand,Høyre,2023-01-12,2023-01-18
3273,2022-2023,"Den 11. januar i år ble Bråtejordet skole i Lillestrøm kommune stengt av verneombudet som følge av trusler mot lærere. Det er dramatisk. I en undersøkelse gjort av Statens arbeidsmiljøinstitutt i 2021 kommer det imidlertid frem at én av fire lærere i grunnskolen er utsatt for vold og trusler. I Oslo alene var det i 2021 over 3 500 volds- og trusselhendelser mot ansatte ved skoler i Oslo. Trusler og vold er en del av hverdagen til mange av landets lærere. 
Har statsråden foretatt seg noe for å ta tak i lærernes trygghet og vold og trusler?",Himanshu Gulati,Fremskrittspartiet,2023-01-12,2023-01-18
3274,2022-2023,"Mange av helseforetakene går inn i en krevende tid med blodrøde budsjetter og store krav til kutt. Særlig i Helse Nord er situasjonen alvorlig.  I Nord-Norge er avstandene store og nærhet til tjenesten er et pasientsikkerhetspørsmål. I Hurdalsplattformen kan vi lese at regjeringen vil jobbe for å utvikle og styrke det desentraliserte sykehustilbudet i Norge, ved å flytte mer planlagt aktivitet og styrke akuttfunksjonene lokalt. 
Hva vil statsråden gjøre for å sikre at kuttene ikke fører til et svekka tilbud til folk i regionene?",Bjørnar Moxnes,Rødt,2023-01-12,2023-01-18
3275,2022-2023,"I Hurdalsplattformen skriver regjeringa at den vil styrke lokalsykehusene og sikre nærhet og likeverdig behandling i hele landet. I mitt fylke, Telemark, mistet både Kragerø og Rjukan sengepostene under Solberg-regjeringa. Nå har flere tjenester i Kragerø blitt satt på pause eller redusert. I Rjukan er det varslet at helseforetaket på grunn av et stramt budsjett stenger ned den polikliniske aktiviteten innen medisin og kirurgi. 
Vil statsråden gjøre noe for å sikre at spesialisthelsetjenestetilbudet disse to stedene ikke forsvinner?",Tobias Drevland Lund,Rødt,2023-01-12,2023-01-18
3276,2022-2023,"Pengemangel gjør at byggetrinn to av nye Stavanger universitetssjukehus er utsatt på ubestemt tid. Beskjeden til de ansatte er at dersom sykehuset skal bli ferdig, må de spare penger på drift. De tillitsvalgte beskriver at delt drift både vil bli mer kostnadskrevende og svekke fagmiljøene. 
Har statsråden tenkt å foreta seg noe for å sikre at Norges tredje største byregion ikke blir stående med et halvferdig sykehus i ti år framover, eller overlater hun det fulle ansvaret for helsetilbudet på Nord-Jæren til helseforetaket?",Mímir Kristjánsson,Rødt,2023-01-12,2023-01-18
3277,2022-2023,"I 2020 vedtok Stortinget at Kirkenes skulle øke sin intensivkapasitet fra nivå 1 til nivå 2. Det er 80 mil fra Kirkenes til universitetssykehuset i Tromsø og 50 mil til Hammerfest sykehus. Denne avstanden og værforhold som ofte gjør pasienttransport risikabelt, krever at Kirkenes sykehus er i stand til å behandle hardt skadde og akutt syke med respiratorbehov. Nå står tilbudet i fare på grunn av stram økonomi i Finnmarkssykehuset. 
Vil statsråden gjøre noe for å sikre at stortingsvedtaket ikke overkjøres av helseforetaket?",Marie Sneve Martinussen,Rødt,2023-01-12,2023-01-18
3278,2022-2023,"Helsearbeidere slutter i de offentlige tjenestene fordi arbeidsbelastninga er for stor. Nå har mange sykehus gått i gul og grønn beredskap. Det er mange innleggelser, høyt sykefravær og personellmangel. For de ansatte betyr dette at det enorme arbeidspresset de har stått i lenge, har økt enda mer. Kravene står ikke i forhold til ressursene. 
Hva vil statsråden gjøre for at den høye arbeidsbelastninga på helsepersonell i sykehusene nå ikke fører til at enda flere slutter?",Seher Aydar,Rødt,2023-01-12,2023-01-18
3279,2022-2023," Nå er situasjonen i  norske sykehus krevende. 2023 starter med at flere sykehus har hevet  beredskapen, pågangen av pasienter er stor, og samtidig er sykefraværet  høyt blant helsepersonellet. En krevende situasjon i sykehusene avhjelpes  på ingen måte av en svak sykehusøkonomi med lave ambisjoner på vegne  av pasientene. Fire sykehus planlegger for å gå i minus i 2023.  Samtidig har mange pasienter ventet lenge på helsehjelp. Noen har fått  utsatt behandling på grunn av pandemien. Andre venter lenge på grunn  av etterslepet av pandemien. Vi gikk ut av 2022 med økende ventetider  på alle områder, og dessverre kan det gå fra vondt til verre i 2023.  Høyre mener det er alvorlig at pasienter venter for lenge på helt  nødvendig behandling. I ventetid ligger tapte muligheter og usikkerhet,  og livet settes for mange på vent.

Situasjonen blir særlig krevende når regjeringen avvikler fritt behandlingsvalg uten å erstatte den tapte kapasiteten gjennom økte anbud. Slik reduserer regjeringen kapasiteten i den offentlig finansierte helsetjenesten. Slik skapes også mer ulikhet i helse fordi de med god råd eller helseforsikring slipper unna helsekøene ved å ha tilgang på den private behandlingskapasiteten, mens alle andre henvises til en lengre offentlig kø.

Jeg vil kjempe for en helsetjeneste der alle kan ha tillit til at de får hjelp når de trenger det, uten å måtte ha helseforsikring, uten å måtte ha en tjukk sparekonto. Jeg lurer på hvor smerteterskelen til regjeringen er. Når er kapasiteten så sprengt og ventetidene så lange at statsministeren og regjeringen vil ta i bruk mer av den ledige kapasiteten hos private som står klare til å bidra?

",Tone Wilhelmsen Trøen,Høyre,2023-01-11,2023-01-11
3280,2022-2023," Den siste uken har  det kommet fram mange eksempler på stramme tider for mange familier.  Det som kanskje har gjort sterkest inntrykk på meg, var gutten som  kom med en pose med panteflasker, med spørsmål om å få lov til å være  med på fotball. Det var måten han kunne betale kontingenten på.  Mental Helse forteller at barn og unge ringer mer enn noen gang,  fordi de er så bekymret for økonomien til foreldrene. Det skal ikke  være sånn i Norge at unger må samle flasker for å kunne være med på  fotball, skape tilhørighet, få sosialt nettverk, kjenne en plass  hvor de er unger.

Regjeringen har fjernet fritidskortet, som ville vært til hjelp for disse ungene. Mens andre europeiske land opplever tap som følge av energikrisen, har Norge store gevinster som kan fordeles på dem som trenger det aller mest. Skape og dele, sa statsministeren. Vi skulle tro at Norge i en sånn situasjon f.eks. hadde gitt mer strømstøtte enn våre naboland – men nei. Norge gir mindre strømstøtte – i andel av BNP – enn gjennomsnittet i Europa. Kristelig Folkeparti foreslår en redningspakke, med økt strømstøtte, fritidskort som gir ungene mulighet til å delta, og direkte tilskudd til idrettslagene, nettopp fordi vi tror det er en innsats for framtiden. Er det rettferdig at unger skal komme med panteflasker for å få være med i det sosiale nettverket?

",Olaug Vervik Bollestad,Kristelig Folkeparti,2023-01-11,2023-01-11
3281,2022-2023," Samtidig som bedrifter over hele  landet har slitt med høye strømpriser og raskt skiftende rammebetingelser  det siste året, har regjeringen og regjeringspartiene kastet bensin  på bålet, skapt mer uro i næringslivet, noe som mildt sagt ikke  inviterer til at flere investerer tid og penger til å bygge de lønnsomme  bedriftene som samfunnet er avhengig av.

Som en rekke kommentatorer nå har påpekt, kan det virke som regjeringen i det nye året har gjennomført en retorisk U-sving og bestemt seg for å snakke pent om næringslivet og anerkjenne viktigheten av sterke, lønnsomme bedrifter.

Jeg frykter at vi nå ikke får en nødvendig storrengjøring av politikken, men at det er snakk om en glansvask av retorikken. Det er selvsagt bra, men mer silkemyk tale er ikke godt nok. Vennlige ord om norsk næringsliv endrer ikke uvennlig næringspolitikk. Så langt jeg er kjent med, skal regjeringen også i 2023 gjøre opp regningen i året som kommer, med et parti som snilt sagt ikke setter utvikling av næringslivet veldig høyt på prioriteringslisten.

Gjennom høsten har SV sikret regjeringen parlamentarisk grunnlag for økte skatter for næringslivet og innstramming av en rekke regelverk, noe som gjør det vanskeligere å ansette de folkene man trenger. Det er så langt ingen signaler om at politikken som ligger til grunn for frustrasjonen i næringslivet, skal endres – kun forsterkes.

Mitt spørsmål er som følger: Vil statsministeren følge opp regjeringens endring i retorikk om betydningen av norsk næringsliv med faktisk politikkendring og ikke øke skattene videre for norsk næringsliv?

",Guri Melby,Venstre,2023-01-11,2023-01-11
3282,2022-2023," Statsministeren hevder at regjeringen  vil snu alle steiner for å få ned strømprisene, men det hjelper  fint lite å snu steiner hvis du legger steinene tilbake på nøyaktig  samme plass som de lå i utgangspunktet. Det legger i stedet stein  til byrden for folk og bedrifter som sliter med skyhøye strømpriser.  Jeg sikter her til at representanter for regjeringen gang på gang  har avvist forslag om makspris og toprissystem på strøm for å få  ned prisene. 

På mandag uttalte representanten Per Olaf Lundteigen fra et av regjeringspartiene at det skal være lavere priser på strøm i Norge enn i Tyskland, at det er dette som menes med Hurdalsplattformens formulering om at vi skal beholde konkurransefortrinnet med rimelig og fornybar energi. Han uttalte òg at det er noen i regjeringen som vil ha tysk pris i Norge. 

Er statsministeren enig med Lundteigen i at vi skal ha lavere strømpriser i Norge enn i Tyskland, altså at prisforskjellen skal være slik at det er lavere strømpriser i Norge enn i Tyskland? Eller er statsministeren blant regjeringsmedlemmene som Lundteigen sikter til, når han hevder at det er medlemmer i denne regjeringen som ønsker tysk pris i Norge?

",Sofie Marhaug,Rødt,2023-01-11,2023-01-11
3283,2022-2023," Dyrtiden spiser opp inntektene  til mange mennesker, og det merkes selvfølgelig aller hardest for  dem som har en lav lønn eller en liten trygd. Jeg tror særlig prisene  på strøm og mat opptar veldig mange denne vinteren. 

Vi har sett at i krisetider fungerer det frie markedet dårlig. Det trengs regulering, og det trengs politisk styring. Priser kan reguleres, derfor er mine spørsmål til statsministeren i dag knyttet til det, og da særlig til mulighetene for å regulere prisene på strøm og mat. 

La oss begynne med det første. Vi har nok en vinter med svært høye strømpriser i Norge, og til tross for strømstøtteordningen er det et sterkt ønske blant folk, tror jeg, om å se en vilje til å styre et marked som har løpt løpsk. Det er behov for tiltak for å få ned prisene. Statsministeren har også sagt denne uken at han vil vurdere alt for å få ned strømprisene. Derfor er mitt første spørsmål rett og slett: Innebærer det også at regjeringen nå er villig til å se på tiltak, f.eks. tiltak for å koble de norske prisene fra de europeiske, gjennom å innføre egne prisområder for utenlandskablene, eller vil man vurdere andre tiltak som kan oppnå det som må være målet her, nemlig å løse på koblingen mellom strømpris og gasspris.

",Audun Lysbakken,Sosialistisk Venstreparti,2023-01-11,2023-01-11
3284,2022-2023," Denne regjeringen har sagt  at de skal prioritere eldreomsorgen, men når vi leser statsbudsjettet  for i år, får vi sannheten om den rød-grønne politikken. Denne regjeringen  foreslo å fjerne hele investeringstilskuddet til bygging av nye  sykehjem og omsorgsboliger i år. Da Fremskrittspartiet satt i regjering,  ble det i snitt gitt tilskudd til over 2 200 omsorgsboliger og sykehjemsplasser  i året. Da Fremskrittspartiet gikk ut av regjering, gikk tallet  ned til ca. 1 300, og etter forhandlinger med SV i år står vi igjen  med at det blir gitt tilskudd til bare 500 sykehjemsplasser og omsorgsboliger  i år. 

Regjeringen valgte altså å legge ned Eldreombudet. Det var en vaktbikkje som skulle følge med på at kommunene leverer den omsorgen de eldre har krav på. Nå vil regjeringen også avvikle Helsedirektoratets kartlegging av ventelistene for sykehjemsplasser i kommunene. For meg virker det som vi har en regjering som ikke prioriterer eldreomsorg, og som ikke vil bli kikket i kortene. Da jeg stilte skriftlig spørsmål om dette til helse- og omsorgsministeren, svarte hun at det ikke var behov for ventelistene fordi alle som har behov for det, skal få en sykehjemsplass. 

Det er ikke realiteten der ute. Hvordan forklarer statsministeren at det står nærmere 1 500 personer på venteliste i norske kommuner som faktisk oppfyller kriteriene for å få enten en korttids- eller en langtidsplass på sykehjem, men som kommunene ikke får plassert? 

",Bård Hoksrud,Fremskrittspartiet,2023-01-11,2023-01-11
3285,2022-2023," Statsministeren har den siste  tiden uttalt at alle steiner skal snus i jakten på lavere strømpriser.  Under en av disse steinene finner han forhåpentligvis økt kraftproduksjon,  for det er der hovedutfordringen ligger, ikke bare i det turbulente energimarkedet  vi står i nå, men for Norge de neste årene. 

I desember trykket Statnett på den store, røde knappen, i form av et brev til regjeringen. Der ble det advart om at Norge risikerer et kraftunderskudd allerede i 2027, og at det kan bli nødvendig å koble ut forbruk i perioder. De ber også om regelendringer som gjør det mulig å si nei til nytt forbruk. Men først og fremst ber de om fortgang i effektutvidelser og ny kraftproduksjon. 

Blant de store prosjektene som kan gi mer kraft innen 2030, finner vi Utsira Nord og Sørlige Nordsjø II. I lys av de mange advarslene om at det haster med å øke kraftproduksjonen, er det spesielt at regjeringen har besluttet å vente med halvparten av utbyggingen av Sørlige Nordsjø II. 1 500 MW er skjøvet til fase 2, og det er helt uvisst når fase 2 skal lyses ut. Samtidig fremgår det av regjeringens høring om havvind at det nå vurderes å lyse ut bare 500 MW på Utsira Nord, istedenfor 1 500 MW, som opprinnelig planlagt. Det betyr at istedenfor de 4 500 MW som kunne vært utlyst i år, og som burde ha vært utlyst allerede i fjor, risikerer vi at det bare blir 2 000 MW som lyses ut nå. 

Så mitt spørsmål er: Ser ikke regjeringen alvoret i den kraftsituasjonen vi står i i dag, og fremover, og er det mulig å snu og i stedet lyse ut hele Sørlige Nordsjø II nå i stedet for å vente med halvparten til et uvisst tidspunkt i fremtiden?

",Nikolai Astrup,Høyre,2023-01-11,2023-01-11
3286,2022-2023,"Noe av det første Arbeiderpartiet og Senterpartiet gjorde da de inntok regjeringskontorene, var å varsle at de vil avvikle Eldreombudet. Fra juli i år vil avviklingen være en realitet. Eldreombudet har vært en vaktbikkje for å avdekke mangler i eldreomsorgen, og for å sikre at eldre får rettighetene de har krav på. Den siste tiden er det avdekket en rekke groteske saker der eldre har blitt behandlet totalt uverdig. 
Hvordan kan statsråden forsvare en avvikling av de eldres vaktbikkje, samtidig som det stadig dukker opp groteske saker i eldreomsorgen?",Bård Hoksrud,Fremskrittspartiet,2023-01-11,2023-01-18
3287,2022-2023,"Som Vårt Land og Nationen nylig omtalte, har ikke regjeringens varslede satsing på matsikkerhet resultert i økte bevilgninger, men i omprioriteringer fra andre tiltak. I hovedsak er det Norges bidrag til utdanning i utviklingsland som får lide. I svar på spørsmål fra Vårt Land avkrefter statsråden at omprioriteringen har vært motivert av et ønske om å ramme regjeringen Solbergs fanesak i utviklingspolitikken, nemlig utdanning. 
Hva har da vært begrunnelsen for denne omprioriteringen?",Ingjerd Schie Schou,Høyre,2023-01-09,2023-02-01
3288,2022-2023,"Den 26. desember på Dagsrevyen tok Senterpartiets parlamentariske leder til orde for å se på en modell hvor man innfører ulike prisområder for det innenlandske strømmarkedet og for strømeksporten. Fremskrittspartiet har foreslått en tilsvarende modell, og eksperter og professorer med EØS som spesialitet har uttalt at det er mulig og innenfor regelverket å innføre en slik modell. Statssekretær for Arbeiderpartiet uttaler derimot i samme sending at det ikke engang er vits i å utrede dette, da det vil være et brudd på EØS-avtalen.
Kan statsråden avklare hvem som har korrekt vurdering?",Marius Arion Nilsen,Fremskrittspartiet,2023-01-05,2023-01-11
3289,2022-2023,"Politireformen ble gjennomført etter klare faglige anbefalinger fra Politianalysen og Gjørv-kommisjonen. I DFØs siste evalueringsrapport fremgår det at reformen har vært en suksess, og at politiet og Riksadvokaten er bekymret for at etablering av flere tjenestesteder «vil svekke etterforskningen av den mest alvorlige kriminaliteten». Samtidig står det i politiets nye virksomhetsstrategi for 2023–2025 at «nye tjenestesteder vil prioriteres».
Hva er det faglige grunnlaget som ligger bak prioriteringen av å åpne nye tjenestesteder?",Modolf Haraldseid,Høyre,2023-01-05,2023-01-11
3290,2022-2023,"Regjeringen har kuttet over 500 mill. kroner i pensjonstilskuddet til private barnehager. Statssekretær Kjetil Vevle uttalte nylig på TV2 at «det vi ser, er at private barnehager har fått for mye tilskudd fra staten når de skal betale ut sine pensjonskostnader». Tall fra PBL viser nå at 838 av 1658 (over 50 prosent) av private barnehager ikke fikk dekket sine faktiske tariffestede pensjonsutgifter til ansatte i 2022.
Er dette i tråd med intensjonen, står fortsatt uttalelsen ovenfor seg, eller er det grunnlag for å justere opp pensjonstilskuddet?",Himanshu Gulati,Fremskrittspartiet,2023-01-05,2023-01-11
3291,2022-2023,"Fra 1. januar 2024 har Bane NOR bestemt at firmaer med færre enn ti ansatte ikke skal få lov til å være sikkerhetsvakter på jernbanenettet i Norge. 
Men det som er så rart og som statsråden må forklare meg, er: Hva er logikken i at et selskap med ti ansatte, hvor kun tre har godkjenning for å jobbe som sikkerhetsansvarlig på jernbanen, får lov til å levere tjenester for Bane NOR, mens et selskap med fem ansatte, der alle fem har godkjenning, ikke lenger får lov til å levere disse tjenestene?",Bård Hoksrud,Fremskrittspartiet,2023-01-05,2023-01-11
3292,2022-2023,"Stortinget vedtok før jul følgende: ""Stortinget ber regjeringen om å ikke skrinlegge prosjektet for samlokalisering av Havforskningsinstituttet og Fiskeridirektoratet på Dokken-området i Bergen."" 
Hvordan følger statsråden opp dette, og hva er ambisjonene for realisering av prosjektet?",Helge André Njåstad,Fremskrittspartiet,2023-01-05,2023-01-11
3293,2022-2023,"Som en del av utrullingen av Helseplattformen skal alle innbyggere i Trøndelag ta i bruk appen HelsaMi. I min app lå moren min inne som min nærmeste pårørende. Hun tok selvmord for ni år siden, og for meg var det en vond påminnelse om et tap. Nå forstår jeg at mange har opplevd å finne feilaktige pårørendeopplysninger i HelsaMi. Nærmeste pårørende får i en akuttsituasjon tilgang til sensitive opplysninger – feilregistreringer er dermed et pasientsikkerhetsproblem. 
Hva gjøres for å rette opp i disse feilregistreringene?",Hege Bae Nyholt,Rødt,2023-01-05,2023-01-11
3294,2022-2023,"I romjula opplevde vi nok en ulykke der en bussjåfør omkom i en frontkollisjon, i Fredrikstad. Den dårlige sikkerheten i rutebusser gjør norske bussjåfører utsatte og utrygge på jobb. Vi har dessverre opplevd ti dødsulykker siden 2011, mange av dem ved svært lav fart, helt ned mot 30 km/t. For snart et år siden kom forslag til styrket kollisjonsbeskyttelse for buss i løyvepliktig transport på høring. Det er på overtid at det kreves bedre kollisjonsbeskyttelse. 
Når ser statsråden for seg at alle norske busser er tilstrekkelig sikret?",Tobias Drevland Lund,Rødt,2023-01-05,2023-01-11
3295,2022-2023,"Noen trygda har helse til å jobbe litt, men opplever i dag at dette ikke lønner seg. Vi har sett eksempler på at folk som kommer seg i jobb, må tilbakebetale gammel trygd, og på at delvis uføre knapt får beholde noe av lønna hvis de jobber ved siden av. Uføre med barnetillegg kan til og med gå i minus hvis familien får økt arbeidsinntekt. 
Mener statsråden alvor når hun sier det skal lønne seg å jobbe, eller handler det egentlig om at det skal straffe seg å være syk?",Mímir Kristjánsson,Rødt,2023-01-05,2023-01-11
3296,2022-2023,"I Sjømat Norge, Sjømatbedriftene, Biomarint forum og fleire andre sine høyringsinnspel til regjeringa sitt forslag til grunnrenteskatt på havbruk blir det bedt om at regjeringa greier ut andre modellar, mellom anna ein alternativ modell som ein variant av den færøyske grunnrenteskattmodellen. Ein slik modell vil òg kunne gi eit skatteproveny likt regjeringa sitt forslag, om lag 3,65–3,8 mrd. kroner.
Vil regjeringa nå greie ut og vurdere andre modellar for grunnrenteskatt på havbruk, mellom anna ein variant av den færøyske modellen?",Olve Grotle,Høyre,2023-01-04,2023-01-11
3297,2022-2023,"Etter Russlands brutale invasjon har Vesten donert store mengder ammunisjon til Ukrainas forsvarskamp, noe som var en viktig beslutning. Mange land står nå i fare for å slippe seg for langt ned i ammunisjonsberedskap, også Norge. Som en av få ammunisjonsprodusenter i Europa er Nammo på Raufoss avgjørende. I alternativt budsjett la Høyre inn midler til Nammo til økt produksjon og 600 mill. kroner til å kjøpe mer ammunisjon. Nylig ba NATOs generalsekretær om økt støtte til Ukraina.  
Hvordan vil regjeringen øke ammunisjonsproduksjonen i Norge?",Hårek Elvenes,Høyre,2023-01-04,2023-01-11
3298,2022-2023,"Flere representanter fra regjeringspartiet Senterpartiet har i media tatt til orde for at regjeringen ikke skal bygge ny forbindelse til Danmark når Skagerrak 1 og 2 går ut av drift. Statnett har tidligere uttalt at kablene er ubrukelige i 2026. Det er regjeringen som har myndighet til å bygge nye kabler eller begrave planene for godt. Men det krever politisk handling, ikke at avgjørelsen overlates til neste regjering. 
Er statsråden enig i at det ikke skal bygges nye kabler?",Sofie Marhaug,Rødt,2023-01-04,2023-01-11
3299,2022-2023,"Statsråden varsler ekstern gransking i Follobane-saken. Det er den siste skandalen, blant flere, som Bane NOR har ansvaret for. Det er for eksempel bare to år siden det ble avdekket langt større kvikkleireproblemer i Moss sentrum enn Bane NOR kjente til. Det kan virke som prosjektstyring og oppgavefordeling innen jernbanen ikke er god nok, med en form for ansvarsfragmentering som resultat. 
Hva er det som konkret skal granskes nå, og vil det gjennom granskingen også komme en gjennomgang av om denne delen av norsk jernbane er organisert på riktig måte?",Geir Jørgensen,Rødt,2023-01-04,2023-01-11
3300,2022-2023,"Den kommande utbygginga av havvind i Noreg kan skape betydelege ringverknader for norsk næringsliv, ikkje minst for dei mange mindre og mellomstore leverandørbedriftene langs kysten, og særleg knytt opp mot flytande havvind. 
Vil regjeringa ta omsyn til innspela i høyringsrunden om kriteria for tildeling av havvindkonsesjonar om at det må stillast tydelegare og sterkare vekta krav om å legge til rette for positive lokale ringverknader ved tildeling av konsesjonar for flytande havvind enn i utkastet som no har vore på høyring?",Alfred Jens Bjørlo,Venstre,2023-01-04,2023-01-11
3301,2022-2023," Høyre vil satse på at næringsliv  og industri skal kunne utnytte de mulighetene som ligger i innovasjon  og nye forretningsmuligheter som utvikles ved å bruke digitale verktøy.  Hvis vi skal ha en verdensledende industri, og helse- og omsorgstjenester  som ligger helt i forkant, gjelder det å utnytte de digitale mulighetene.  Da må rammebetingelsene for mer forskning og mer innovasjon i næringsliv og  offentlig sektor prioriteres. Derfor mener vi at det er viktig å  satse på ordninger som f.eks. StartOff, som legger til rette for  at nye ideer og tjenester utvikles i samarbeid mellom offentlig  og privat sektor. 

StartOff er både en prisvinnende og ledende ordning i Europa. Prisen fikk de for en ny og enklere modell for raskere utviklingsprosjekter i offentlig sektor. Denne modellen har bidratt til at sju av åtte fullførte prosjekter er videreført.

Digitalisering og utvikling av ny teknologi er en forutsetning for å forenkle, fornye og forbedre offentlig sektor samt et nødvendig verktøy for å effektivisere omstillingen. Så ser vi at regjeringen kutter nettopp i støtten til StartOff og øker arbeidsgiveravgiften for alle ansatte med lønn over 750 000 kr per år. Dette vil direkte treffe norske bedrifter som satser på digital spisskompetanse og gi dem en ulempe i den internasjonale konkurransen om arbeidskraft. Ser statsråden at slike kuttgrep og slike skatteøkninger ikke bidrar til digitalisering og økt verdiskaping?

",Mudassar Kapur,Høyre,2023-01-04,2023-01-04
3302,2022-2023," Eg vil ønskja kommunalministeren  eit godt nytt år og la også han få lov til å svara på eit spørsmål  i dag.

Eg er litt usikker på kva som er tv-vanane til statsråden på nyåret, om han til liks med meg følgjer med på KommuneTV og ulike overføringar av formannskaps- og bystyremøte. I går hadde eg i alle fall gleda av å følgja det første møtet til formannskapet i Ålesund. Ålesund er jo ikkje kva kommune som helst, det er den einaste kommunen som skal ha ei deling, og det er den største arbeidsgjevaren mellom Bergen og Trondheim – altså ein betydeleg aktør. 

Det var eit fornøyeleg syn å følgja det formannskapsmøtet. Ordføraren frå Arbeidarpartiet sa i møtet at ho var skuffa over den situasjonen «dei», altså regjeringa, har sett kommunen i. Høgre-representanten i formannskapet kalla det uverdig. Framstegspartiets Håkon Lykkebø Strand sa at tilliten til dagens regjering er på eit historisk botnnivå, og Senterpartiets eigen varaordførar sa at han støtta kvart eit ord om den skuffelsen dei andre representantane sette ord på. Arbeidarpartiets Geir Ove Leite stilte det passande spørsmålet: Kva er det dei held på med i Oslo? 

Når han spør om kva dei held på med i Oslo, gjeld det den manglande tilbakemeldinga, at ein ikkje svarar på spørsmål, og at når kommunedirektøren ringjer i romjula, får han beskjed om at dei ikkje får noko svar. Slik er det sjølv om kommunen har spelt med opne kort og sagt at dei treng ei avklaring, bl.a. for å få eit lovleg budsjett for inneverande år, for at dei kan vita om staten stiller opp.

Difor vil eg igjen stilla det spørsmålet som gruppeleiaren til Arbeidarpartiet i formannskapet stilte: Kva er det dei held på med i Oslo?

",Helge André Njåstad,Fremskrittspartiet,2023-01-04,2023-01-04
3303,2022-2023," Da kan næringsministeren  få hvile litt – mitt spørsmål går til utenriksministeren. Jeg vil  også ønske godt nytt år.

Vi ser en ny fase i Russlands krig i Ukraina nå, hvor både brutaliteten og ødeleggelsene av sivil infrastruktur øker. Russerne har forsøkt å bryte ned den ukrainske kampviljen, men har ikke lyktes med det. På samme måte har russerne prøvd å skape mest mulig splittelse og splid i Europa og i Vesten, men har heller ikke lyktes med det. 

Nylig ble den niende sanksjonspakken vedtatt i EU. Det er veldig bra og helt nødvendig at Norge følger EU på dette området, men for hver eneste sanksjonspakke som vedtas i EU, synliggjøres for så vidt også det norske utenforskapet, fordi vi ikke er med på å utarbeide dem.

Norsk utenrikspolitikk begynner i Europa, og det er nå enorme endringer på gang i EU og i Europa, hvor samarbeidet både fordypes og forsterkes på områder som er veldig viktige for Norge. Det kan gjelde områder som energi, forsterket helsesamarbeid og sivil beredskap, hvor landene altså samarbeider tettere og tettere med hverandre. Det betyr også at konsekvensene av vårt utenforskap blir tydeligere, og at sårbarhetene våre øker, fordi vi ikke er på innsiden av denne utviklingen.

På mandag overtok Sverige formannskapet i EU for det neste halvåret, og det er avgjørende at Norge har tett og omfattende kontakt med den svenske regjeringa, både om formannskapsprioriteringene og hvordan Norge kan bidra, og om norske prioriteringer, som bl.a. energi, forsterket helsesamarbeid, utforming av sanksjoner mot Russland osv. Jeg vil også nevne – som et høyaktuelt tema akkurat nå – å jobbe sammen med EU for å bli inkludert i et eventuelt unntak for EU fra en del av klimapakken til USA.

Hvilke av det svenske formannskapets fire prioriteringer er det Norge har lagt størst vekt på?

",Ine Eriksen Søreide,Høyre,2023-01-04,2023-01-04
3304,2022-2023," Strømmen fra Norges fornybare  vannkraft selges nå for flere hundre øre per kilowattime. Det koster  samtidig i gjennomsnitt 11,77 øre å produsere den. 

Rødt har foreslått en innenlands makspris på 35 øre/kWh, som ikke er strøm på billigsalg. Det var her prisen i gjennomsnitt lå i årene 2010 til 2020. Regjeringen har foreløpig avvist å ta kontroll over den innenlandske strømprisen. 

Som vi hørte i stad, har bedriften REC Solar funnet en ny måte å produsere silisium på ved å gjenbruke avfall fra solcelleindustrien som innsatsfaktor, men siden august har over 200 av de ansatte på Herøya i Kristiansand vært permittert, og årsaken er de skyhøye strømprisene. Alternativet til industri bygd på fornybar, rimelig kraft, er som regel fossil energi og underbetalt arbeidskraft. Det er et tap for klimaet både lokalt og globalt hvis REC Solar eller andre flagger ut. 

Statsråd Vestre peker ofte på fastpriskontrakter som en langsiktig løsning for bedriftene, men selskapene sier selv at dagens fastpriskontrakter ligger over energiprisene til konkurrentene i andre land, og selv de beste tilbudene ligger fortsatt over det dobbelte av det som var strømprisen i Norge mellom 2010 og 2020, som var 33 øre/kWh.

Senterpartiets Marit Arnstad har nå i romjula tatt til orde for å skille strømprisen i Norge fra prisen på det vi eksporterer ut av landet. Et slikt skille kan ha stor positiv betydning for industrien vår og for hele næringslivet. Er statsråden åpen for å sikre og ta nasjonal styring over strømprisen innenlands?

",Bjørnar Moxnes,Rødt,2023-01-04,2023-01-04
3305,2022-2023," Næringsministeren  kan kome tilbake «i leia her» nok ein gong. Eg ønskjer godt nyttår. 

SV har i mange år kjempa for å gjere noko med konsentrasjonen av makt i daglegvaremarknaden, og i vår fekk vi viktige gjennomslag, saman med det som viser seg å bli eit breitt fleirtal på Stortinget, for tiltak for å hindre konsentrasjon, spreie makt, få meir rettferdig konkurranse, meir openheit osv. – tiltak som regjeringa jobbar med. Dette er saker som først får effekt på litt lengre sikt. Situasjonen vi står i no, er at 2022 var eit elendig år for norske hushald, og det var dessverre sterkt drive fram av utviklinga i daglegvaremarknaden. I fjor auka daglegvareprisane med 12,7 pst., og 1. februar blir forhandlingane om nye prisar avslutta. Da forventar aktørane ein auke på ytterlegare 10 pst. 

Det vi ser, er at prisane aukar mykje meir for varer som norske bønder produserer – og vi veit at dette er avtalebaserte prisar. Her har ein framforhandla prisar for det bøndene produserer, men likevel aukar dei mykje meir, og vi ser ein prisauke som er mykje høgare enn i andre bransjar. Det vi ser, er på mange måtar ein urimeleg prisauke. 

Vi har verktøy i dette landet for å forhindre urimeleg prisauke. I lov om pristiltak står det at det er «forbudt å ta, kreve eller avtale priser som er urimelige.» 

Mitt spørsmål til næringsministeren er rett og slett: Viss vi no etter 1. februar ser at ein aukar prisane på ein urimeleg måte, kva vil regjeringa gjere?

",Torgeir Knag Fylkesnes,Sosialistisk Venstreparti,2023-01-04,2023-01-04
3306,2022-2023," Riktig godt nytt år til  alle sammen. Mitt spørsmål går til næringsminister Vestre.

Det nye året starter dessverre ikke så bra for en del arbeidere. Jeg besøkte Stange i går. Der startet det nye året med at nesten 50 personer blir permittert fra to av de største industribedriftene i kommunen. Jiffy Products har permittert ti ansatte, og Furnes Jernstøperi har permittert 33 ansatte. I tillegg er det 12–13 vikarer hos sistnevnte som ikke får fornyet sitt engasjement. Mange av disse er unge i etableringsfasen. Det er folk som nylig har kjøpt seg bolig, har fått lån, har utgifter til mat og barn – til alt det som vi andre også må dekke – som nå får mindre penger til å betale utgiftene sine med.

Statsråd Vestre sa følgende til Hamar Arbeiderblad i romjulen:

Men som administrerende direktør Oddbjørn Maurdalen sier, trenger de ikke sympati – de trenger løsninger.

Hovedårsaken til permitteringene er strømpriser ute av kontroll, og det er en manglende vilje fra det store flertallet i Stortinget til å rydde opp og ta ansvar for at Norge også i framtiden skal ha rimelig kraft som et konkurransefortrinn.

Jeg har besøkt mange bedrifter, og det er mye av det samme som går igjen: Det er krav om forutsigbarhet, og veldig mange ønsker en makspris, som Fremskrittspartiet gjentatte ganger har foreslått.

Hvilke grep vil regjeringen nå ta for å sikre arbeidsplasser, slik at de permitterte i disse bedriftene – og sannsynligvis i mange flere bedrifter som vil oppleve det samme – kan komme tilbake på jobb?

",Sylvi Listhaug,Fremskrittspartiet,2023-01-04,2023-01-04
3307,2022-2023," Jeg vil også få lov  til å benytte anledningen til å ønske både presidenten, Stortinget  og statsrådene godt nytt år. Da starter vi med det vi alle synes  er gøyest: spørretimen.

Regjeringen har innført en ekstra arbeidsgiveravgift på 5 pst. for lønn over 750 000 kr. Det begrunnes i statsbudsjettet med at det øker handlingsrommet, det demper etterspørselen etter arbeidskraft, og det demper presset på arbeidsmarkedet. Dette kan egentlig ikke forstås på noen annen måte enn at regjeringen vil ta ned privat sektor til fordel for offentlig sektor. 

Teknologibedrifter med høykompetent arbeidskraft rammes spesielt hardt av dette grepet, med et allerede utfordrende arbeidsmarked og høye lønninger. Ifølge SSB vil f.eks. en av fire som jobber innenfor IKT, omfattes av denne økningen. Avgiften gjør det dermed ekstra vanskelig å finne flere bein å stå på i framtiden for norsk næringsliv, fordi det blir dyrere å investere i de hodene som skaper nettopp de nye mulighetene.

Offentlig sektor kompenseres for økningen i arbeidsgiveravgiften. I praksis utvider altså regjeringen offentlig sektor og dekker det inn ved å redusere sysselsettingen i høykompetent privat sektor. Det svekker framtidsutsiktene for Norge på en rekke områder, og den plutselige innføringen øker usikkerheten blant bedrifter, som akkurat nå roper på forutsigbarhet. Er det en bevisst handling fra regjeringen å flytte arbeidsplasser fra privat sektor til offentlig sektor?

",Lene Westgaard-Halle,Høyre,2023-01-04,2023-01-04
3308,2022-2023,"1. desember 2021 sa statsråden at arbeid med å rekruttere fosterhjem er noe hun prioriterer høyt. Et viktig grep var å styrke kvaliteten på arbeidet i kommunene for å gi trygge rammer rundt hjemmene. Dagbladet skrev ved årsskiftet at over 380 barn venter på fosterhjem. 175 barn har ventet i mer enn ett år. Samtidig plasseres flere hundre barn i fosterhjem før hjemmene er godkjent, og flere fosterforeldre mangler politiattest.
I hvilken grad har statsråden prioriter dette arbeidet, og er det enklere å rekruttere fosterhjem i dag enn for 13 måneder siden?",Tage Pettersen,Høyre,2023-01-03,2023-01-11
3309,2022-2023,"Passasjerer på Østfoldbanen har møtt store utfordringer med innstilte og forsinkede tog. Årsaken skal være lav strømkapasitet i tunnel og at Follobanen ble stengt kort tid etter åpningen. Håndteringen av problemene virker mangelfull og planløs. 
Hva gjør statsråden for å løse situasjonen på Østfoldbanen?",Ingjerd Schie Schou,Høyre,2022-12-21,2023-01-11
3310,2022-2023," Mitt spørsmål går til statsråd  Trettebergstuen. Det er dessverre ikke noe nytt at økonomi er en  barriere for at mange barn og unge kan få delta i idretten, men  nå ropes det varsko i nesten alle kanaler. 

SpareBank 1 publiserte nylig resultatene fra sin årlige undersøkelse om holdninger til kostnader i barneidretten, og tallene er skremmende. 30 pst. av de spurte har ikke introdusert barna sine for en idrett fordi det er for dyrt, og 20 pst. har tatt barna ut av en idrett fordi det ble for dyrt. På mandag kunne vi lese i Aftenposten hvordan generalsekretæren i Oslo Idrettskrets uttaler at idrett er i ferd med å bli for øvre middelklasse, og at vi står i fare for å gi opp deler av befolkningen. På mandag kunne vi også lese i Nordlys at en fersk undersøkelse viser at 10 pst. allerede har kuttet ned på sports- og fritidsaktivitetene til barn. 

I går kunne vi lese hos NRK at stadig flere foreldre ber om hjelp. Også familier med helt normale inntekter har ikke lenger råd. Daglig leder i Åssiden Idrettsforening sier i denne saken at han mener situasjonen ble kraftig forverret da regjeringen valgte å avslutte fritidskortordningen, som han mener var en god ordning. I NRKs sak kunne vi også lese om at en ti år gammel gutt hadde fortalt at han var veldig glad i å spille fotball. På spørsmål om hvilket lag han spilte for, svarte han: «Mener du sånn pengefotball?» 

Jeg blir oppriktig lei meg når jeg hører at barn og unge holdes utenfor idretten fordi det er økonomiske barrierer. Familiene har ikke råd. At regjeringen valgte å skrote fritidskortordningen, skal vi ikke snakke så mye om her. Det er heller ikke statsrådens konstitusjonelle ansvar, det må vi bare innse. Verre er det at bortfallet av de 400 mill. kr som lå i ordningen, ikke er i nærheten av å bli kompensert i andre ordninger, som f.eks. aktivitetskasser eller fritidskasser.

Mitt spørsmål til statsråden er: Hvordan vil statsråden bidra til at regjeringen nå kommer på banen og bidrar til at idrett ikke bare skal være for øvre middelklasse? Og hvordan vil statsråden sørge for at ikke enda flere barn og unge blir holdt utenfor idretten?

",Turid Kristensen,Høyre,2022-12-07,2022-12-07
3311,2022-2023," Spørsmålet går til klima-  og miljøministeren.

Med Fremskrittspartiet i regjering bygde vi landet. Vi snudde flere tiår med vedlikeholdsetterslep på norske veier. Samferdselsbudsjettet ble kraftig styrket over flere år. Vi igangsatte nye og langsiktige reformer og opprettet Nye Veier AS, som fortsatt er en bærebjelke og inspirasjon for hvordan en kostnadseffektivt kan bygge nye og trafikksikre veier i hele landet. Men alle er tydeligvis ikke like opptatt som Fremskrittspartiet var av å bygge landet. 

I løpet av et knapt år i regjering har Arbeiderpartiet og Senterpartiet rukket å starte en enorm reverseringsprosess. De kutter i veibevilgninger, kutter i veiinvesteringer, øker bilavgiftene, øker bompengetakstene, øker bompengeandelen i veiprosjektene og øker drivstoffavgiftene. Oppsummert så har Norge fått en regjering som ikke ser verdien av god infrastruktur, en regjering som ikke anerkjenner verdien av gode veier og hvilken betydning det har for verdiskapingen som skjer i distriktene. 

Vi hører stadig at medlemmene i regjeringen forsvarer disse kuttene med eksterne faktorer, som strammere økonomisk handlingsrom, prisvekst og at det må gjøres tøffe prioriteringer. Det framstår som merkelige bortforklaringer all den tid vi har en klima- og miljøminister som nylig uttalte at den forrige regjeringen gjennomførte ekstremt ko-ko mye veibygging – i en tid da inflasjonen var lav, og da handlingsrommet var større. Skyldes likevel ikke de rød-grønne kuttene i veibygging inflasjon og tøffere handlingsrom? Eller står Arbeiderpartiet for at det ble bygget for mye vei da Fremskrittspartiet satt i regjering – helt uavhengig av den økonomiske situasjonen?

",Terje Halleland,Fremskrittspartiet,2022-12-07,2022-12-07
3312,2022-2023," Høyre er bekymret for  at en svak sykehusøkonomi vil kunne medføre en lavere aktivitetsvekst  i sykehusene og økte ventetider for pasientene. I regjeringens forslag  til budsjett for sykehusene i 2023 ivaretas verken pris- og lønnsvekst  eller økte byggekostnader. Det er i realiteten også innført investeringsstopp  for større prosjekter som ennå ikke er vedtatt. I budsjettet legger  statsråden likevel opp til en aktivitetsvekst i sykehusene på om  lag 1,4 pst. Aktivitetsvekst i sykehusene handler om at flere pasienter  skal få den behandlingen de trenger, så raskt som mulig. 

Vi er bekymret for at svak sykehusøkonomi vil kunne medføre en lavere aktivitetsvekst i sykehusene enn på mange år, og at pasienter må vente lenger på behandling. I ventetid ligger tapte muligheter, usikkerhet, og for noen kan det bli lange perioder hvor livet settes på vent. I regjeringens forslag til statsbudsjett for neste år står det svart på hvitt at det ikke er noe mål å redusere ventetidene neste år.

Da vil jeg gjerne spørre: Er statsråden trygg på at regjeringens mål om aktivitetsvekst på 1,4 pst. er realistisk i den økonomiske situasjonen landets sykehus står i?

",Tone Wilhelmsen Trøen,Høyre,2022-12-07,2022-12-07
3313,2022-2023," Mitt spørsmål går til klima-  og miljøministeren.

Når jeg ser på budsjettet for neste år, viser regjeringen at natur er noe som denne regjeringen ikke prioriterer. Alle budsjettpostene for naturvern svekkes i regjeringens forslag. Selv etter enigheten med SV er det betydelige kutt til natur. Dette må endres i årene framover, både på bakgrunn av avtalen vi nå skal inngå i Montreal og allerede inngåtte avtaler, som klimaavtalen med EU. Når det gjelder klimaavtalen med EU, svarte statsråden tidligere, som svar på mitt spørsmål, at vi klarer å nå målene for 2023, men dessverre er det ingenting som tyder på det. Den store elefanten i rommet når det gjelder Norges klimaforpliktelser med EU, og som regjeringen ikke snakker om, er det store utslippsgapet fra skog og arealbruksendringer. Skog og arealbruksendringer er nå framskrevet til å være 6,7 mill. tonn CO2-ekvivalenter hvert år. 

Da blir mitt spørsmål – og jeg forventer at statsråden har et lengre svar enn bare at vi skal slutte å bygge veier eller nedgradere veier: Har regjeringen en plan – forslag, tiltak – for hvordan denne forpliktelsen skal oppnås?

",Ola Elvestuen,Venstre,2022-12-07,2022-12-07
3314,2022-2023," Arbeids- og sosialkomiteen  avga denne uken en sak der regjeringen foreslår å oppheve regelen  om adgang til innleie, med unntak for helsepersonell. 

Bruken av innleie i helsetjenestene våre koster staten og kommunene vanvittig mye penger. Vi burde ha som mål å få slutt på dette og stoppe bruken av innleie i helsetjenestene våre, for som statsråden har sagt veldig mange ganger: Helsepersonell er gullet i våre helsetjenester. 

Vi burde investere mer i flere ansatte i heltidsstillinger og øke grunnbemanningen og øke kompetansen deres. 

Flere bemanningsselskaper i helse- og omsorgssektoren omsetter for flere hundre millioner kroner. Dette er penger som fellesskapet betaler for til dyre mellomaktører, som vi heller burde bruke på økt grunnbemanning, flere ansatte, flere heltidsstillinger og flere helsefremmende turnusordninger. 

Tall som Norsk Sykepleierforbund har hentet inn fra 2020, viser at kommuner brukte over 1 258 mill. kr på innleie i helsesektoren, og at helseforetakene brukte om lag 500 mill. kr på innleie. Hvordan mener statsråden at kvaliteten i helse- og omsorgstjenestene våre sikres ved utstrakt bruk av innleid arbeidskraft, og har statsråden tenkt å engasjere seg i de utfordringene dette gir for både kommuner og sykehus med hensyn til pasientsikkerhet og kvalitet?

",Marian Hussein,Sosialistisk Venstreparti,2022-12-07,2022-12-07
3315,2022-2023," Spørsmålet mitt går til statsråd  Kjerkol. 

Når jeg går på butikken, liker jeg å kunne velge det brødet og den melken som jeg liker best. Når jeg skal kjøpe sko, setter jeg pris på å kunne velge de skoene som passer det jeg skal bruke dem til. Noen trenger dressko, andre trenger joggesko. Når jeg skal kjøpe meg bil, setter jeg pris på at jeg kan velge den bilen som passer meg og mitt behov. Noen trenger en bil de kan kjøre på hytta med i snøvær, andre trenger en bil for å kjøre rundt i byen. Det gjør folk flest også – de ønsker også å få den valgfriheten. 

Det samme burde gjelde for helsetjenestene våre. Man burde få anledning til å velge fritt det tilbudet som passer best. Når Kjerkol fjerner fritt behandlingsvalg, fjerner hun samtidig pasientenes valgfrihet og selvbestemmelse. Det verste er at konsekvensen av å fjerne fritt behandlingsvalg er ikke bare at folk mister makt over eget liv, men at man attpåtil må stå i en helsekø som har blitt stadig lengre for hver dag Kjerkol har sittet som statsråd. Sannheten er at Arbeiderpartiet hater valgfrihet så mye at de heller vil at folk skal stå i helsekø enn at de får velge selv. Dessverre ser det ikke ut til at verken regjeringen eller statsråden vil ta inn over seg at valgfrihet og god behandling bør gå foran Arbeiderpartiets ideologi. 

Jeg stoler på at folk vet sitt eget beste og setter pris på at Kjerkol ikke tar valgene for dem – enten det gjelder innkjøp av melk, brød, sko eller bil. Det samme bør gjelde for helsetjenestene. Er det sånn at Kjerkol mener at hun har monopol på vett og forstand og vet bedre enn vanlige folk?

",Bård Hoksrud,Fremskrittspartiet,2022-12-07,2022-12-07
3316,2022-2023," Vi står overfor en enorm omstilling  for å nå klimamålene i 2030 og 2050. I lys av det kreves det også  politiske tiltak for å komme i mål. I VG på mandag kunne vi lese  at statsministeren nå har lansert syv prioriteringer for sitt og  Arbeiderpartiets politiske virke fremover. Blant de syv, som i og  for seg er mange gode, fine prioriteringer, finner vi ikke klima,  heller ikke natur. Naturtoppmøtet starter jo nå. 

Nå er ikke dette så overraskende gitt hva regjeringen faktisk leverer på det området, men hva tenker statsråden om at klima ikke skal prioriteres av Arbeiderpartiet i den tiden vi står i, og med den store omstillingen som samfunnet skal gjennom?

",Nikolai Astrup,Høyre,2022-12-07,2022-12-07
3317,2022-2023,"I sommer kom det frem at regjeringens løsning på fastlegekrisen var å nedsette et ekspertutvalg. FrP sa at vi ikke trenger flere utredninger, men tiltak, deriblant flere Lege i spesialisering del 1- stillinger. Nå har utvalget kommet med sin første rapport, der det slås fast at vi trenger flere LIS1-stillinger for å få nok fastleger – akkurat det samme som FrP har sagt lenge. Mens FrP foreslår 100 nye LIS1-stillinger, kutter regjeringen 31 stillinger.
Hva er poenget med et ekspertutvalg når regjeringen velger motsatt løsning?",Morten Wold,Fremskrittspartiet,2022-12-01,2022-12-07
3318,2022-2023,"Det er urovekkende å høre statsrådens begrunnelse for innstrammingene i adgangen til innleie. Det er et faktum at det store flertallet har faste, hele stillinger, og at bedriftene har ulike sesongsvingninger. Flere høringsinstanser har spilt inn at det er behov for overgangsordninger for bindende tilbud og inngåtte kontrakter. 
Kan statsråden redegjøre for hvordan bedrifter som allerede har eksisterende avtaler om innleie, vil bli berørt av regjeringens forslag til endringer i regelverket for inn- og utleie fra bemanningsforetak?",Margret Hagerup,Høyre,2022-12-01,2022-12-07
3319,2022-2023,"På mitt spørsmål om innleie og hotell- og restaurantbransjen stilt i spørretimen 23. november svarte statsråden følgende: ""Forslagene vi har lagt fram, bør i seg selv ikke medføre redusert tilgang på arbeidskraft, men er ment å ha betydning for hvordan virksomhetene knytter til seg den arbeidskraften de har behov for.""
Hvordan mener statsråden hotell- og restaurantbransjen skal løse de store sesongvariasjonene med tanke på antall ansatte?",Kari-Anne Jønnes,Høyre,2022-12-01,2022-12-07
3320,2022-2023,"I saldert budsjett har regjeringen foreslått å omprioritere 30 årsverk i Nav om å gjennomføre etterkontroller av dem som mottok dagpenger under koronapandemien. 
Hvorfor har regjeringen instruert Nav til å omprioritere 30 årsverk til å drive etterkontroll med koronautbetalinger i en tid hvor rekordmange trenger hjelp fra Nav?",Seher Aydar,Rødt,2022-12-01,2022-12-07
3321,2022-2023,"Nav utbetaler arbeidsavklaringspenger og dagpenger hver 14. dag. I oktober var det fem mandager, og inntekten til mottakerne i den kalendermåneden var derfor høyere enn vanlig. På grunn av dette mistet mange bostøtten sin i november fordi inntekten deres på papiret var for høy. Den samme feilen vil gjentas i februar, midt i den tøffeste priskrisevinteren på mange år. 
Kan regjeringen garantere at mottakere av AAP og dagpenger ikke mister bostøtte i februar på grunn av for mange mandager i januar?",Tobias Drevland Lund,Rødt,2022-12-01,2022-12-07
3322,2022-2023,"Mange hjelpeorganisasjoner har slått alarm om raskt voksende matkøer. Tall fra SIFO viser at flere har henvendt seg til frivillige enn til Nav for å få mat og andre livsnødvendigheter. På Debatten har flere stilt opp og fortalt om sin vanskelige økonomiske situasjon, blant annet en som er ufør. Han hadde 10 kroner igjen på konto da han stilte i Debatten, og gruer seg til jul. 
Har den siste tidas mange opprørende historier om fattigdom i den norske velferdsstaten ført til noen som helst ny innsikt hva angår arbeidslinjen?",Sofie Marhaug,Rødt,2022-12-01,2022-12-07
3323,2022-2023,"Nylig kunne vi lese på nrk.no at Stavanger kommune la ut på anbud en kontrakt verdt 31 millioner kroner til kommersielle vikarbyråer innen barnehage, SFO og skole. Dette viser at selv ikke kommuner ledet av regjeringspartiene klarer seg uten bruk av innleid arbeidskraft.
Kan statsråden forstå at de foreslåtte innstrammingene i reglene for innleie kan gjøre det vanskelig for Kommune-Norge?",Mudassar Kapur,Høyre,2022-12-01,2022-12-07
3324,2022-2023,"Regjeringen foreslår å unnta helsepersonell fra de nye innstrammingene i innleie av arbeidskraft og begrunner det i hensynet til liv og helse. Problemet er at definisjonen av helsepersonell er for snever og ikke inkluderer eksempelvis reparatører, renholdspersonell, montører og teknikere som i høyeste grad er en del av den samlede helsetjenesten. 
Mener statsråden at avgrensingen mot helsepersonell er tilstrekkelig for å sikre forsvarlig drift?",Anna Molberg,Høyre,2022-12-01,2022-12-07
3325,2022-2023,"Innstrammingene i innleie vil få store konsekvenser for mange bedrifter og tusenvis av arbeidstakere. Når regjeringen nå likevel kjører flat pedal og overkjører tilbakemeldingene fra næringslivet, er det derfor viktig at man som et minimum avklarer når reglene trer i kraft. I Prop. 131 L (2021–2022) om innleie skriver departementet at de foreslår at endringsloven settes i kraft fra den tid Kongen, altså regjeringen, bestemmer. Videre står det at det tas sikte på ikrafttredelse fra 2023. 
Når i 2023 kan vi forvente ikrafttredelse?",Aleksander Stokkebø,Høyre,2022-12-01,2022-12-07
3326,2022-2023,"Under pandemien utarbeidet Arbeids- og velferdsdirektoratet en veileder for forenklet behandling av søknader om økonomisk sosialhjelp. Nav skulle være mer tilbakeholdne med vilkår om salg av bolig, bil eller andre verdigjenstander for å få hjelp. Som følge av ekstreme mat- og strømpriser og økende rente opplever stadig flere en økonomisk krise. Derfor ville det vært naturlig å gjeninnføre veilederen som gjaldt fram til 30. juni 2022.
Vil regjeringen vurdere å gjeninnføre koronaveilederen til Nav slik at flere kan få sosialhjelp?",Mímir Kristjánsson,Rødt,2022-12-01,2022-12-07
3327,2022-2023,"Priskrisen gjør at pengene ikke strekker til for vanlige folk, og enkelte kan bøte på problemet ved å jobbe ekstra. Mange som er uføre, klarer også å jobbe litt, selv om de er syke. Men dersom uføre jobber litt for mye, blir de trukket i trygd. Denne mulighet til å spe på inntekten gjelder derfor ikke for uføre. Rødt har foreslått å heve grensen for hva uføre kan tjene uten å miste trygden.
Vil statsråden heve inntektsgrensen som et midlertidig tiltak mot priskrisen?",Hege Bae Nyholt,Rødt,2022-12-01,2022-12-07
3328,2022-2023,"I statsbudsjettet står det at 31 prosent av sosialhjelpsmottakerne i 2021 hadde trygd eller pensjon som hovedinntektskilde.
Er statsråden komfortabel med at så mange som har full uføretrygd, AAP eller pensjon også må søke supplerende sosialhjelp?",Bjørnar Moxnes,Rødt,2022-12-01,2022-12-07
3329,2022-2023,"I budsjettforliket kom det en engangsutbetaling på 3 000 kroner til uføre på minstesats. Minstesatsen for uføretrygd er i dag 250 000 kroner. Det er en fjerdedel av hva stortingsrepresentantene tjener.
Hvorfor avviser statsråden å øke minstesatsene for uføretrygd på permanent basis?",Marie Sneve Martinussen,Rødt,2022-12-01,2022-12-07
3330,2022-2023,"Mange gruer seg til jul, fordi de ikke har råd til julegaver. Trygda og pensjonister sitter hjemme og fryser fordi de ikke har råd til strøm. I budjettforliket kom det noen tiltak for å hjelpe noen av dem som sliter økonomisk. Men AAP-mottakere uten barn og ikke-samboende minstepensjonister får ingen ting. Og det kom ikke én krone mer til dem som går på sosialhjelp, den stønaden som skal hjelpe dem som er aller nederst i velferdsstaten.
Vil det komme noen form for ekstraordinær hjelp fra Nav før jul til de som trenger det?",Geir Jørgensen,Rødt,2022-12-01,2022-12-07
3331,2022-2023,"Landbruksdirektoratet engasjerte etter en grundig anbudsprosess Norsk Landbrukstakst for å taksere alle pelsdyrgårdene. Denne avtalen ble hevet uten at Stortinget, pelsdyrbøndene eller NLT har fått vite hva som er den reelle grunnen. Vi er kjent med at noen pelsdyrbønder er varslet av direktoratet om at de skal få besøk av en ny takstmann. 
Kan statsråden opplyse om man denne gangen også skal ha en anbudsrunde for å innhente tilbud om taksering, og hvis ikke, kan statsråden begrunne hvorfor?",Bengt Rune Strifeldt,Fremskrittspartiet,2022-12-01,2022-12-07
3332,2022-2023,"I et brev til justiskomiteen den 25. november advarer samtlige førstelagmenn, sorenskrivere og jordskifterettsledere i norske domstoler mot regjeringens forslag til statsbudsjett. De sier budsjettet vil ""svekke domstolenes uavhengighet som den tredje statsmakt og vil kunne føre til redusert effektivitet og kvalitet i våre avgjørelser"". Det er ikke første gang tunge aktører advarer mot regjeringens angrep på domstolene.
Hvilket inntrykk gjør disse advarslene på statsråden?",Ingunn Foss,Høyre,2022-12-01,2022-12-07
3333,2022-2023,"Dagsavisen kaller på lederplass regjeringens budsjettforslag «Et angrep på maktfordelingsprinsippet». Videre skriver de: «Det er grunn til å spørre seg om landets politiske ledelse har tatt inn over seg at den dømmende makten er en statsmakt som er likestilt og ikke underordnet regjeringen.» Det er en hard dom, men helt på sin plass. For første gang har vi en regjering som tar aktive grep for å svekke domstolenes uavhengighet.
Hvordan vurderer statsråden påstanden om at hennes politikk er et angrep på maktfordelingsprinsippet?",Sveinung Stensland,Høyre,2022-12-01,2022-12-07
3334,2022-2023,"Loven sier vedtak om refusjon på legemidler skal fattes innen 180 dager fra saksdokumentene er mottatt. Vedtak i omtalt sak om refusjon for legemiddelet Jardiance skulle dermed vært fattet iløpet av oktober 2022. 
Er det slik å forstå at statsråden forsvarer lovbrudd (jf. folketrygdloven Kap. 14. Vedrørende stønad etter folketrygdloven § 5-14 jf. § 14-10. Tidsfrist) i stedet for å finne en løsning som lar pasienter med hjertesvikt uten tilgjengelig behandling få tilgang til medisin som gir bedre livskvalitet og reduserer sykehusinnleggelser med 27 prosent?",Bård Hoksrud,Fremskrittspartiet,2022-12-01,2022-12-07
3335,2022-2023," Mitt spørsmål går også til  kunnskapsministeren.

Mye har gått i riktig retning i norsk skole, men fortsatt blir for mange elever ekskludert fra fellesskapet, og sosiale forskjeller blir i for stor grad reprodusert. Skal vi ha en skole som gir alle barn mulighet til å lykkes uavhengig av bakgrunn, må vi forsterke arbeidet med tidlig innsats og investere mer i lærerne. 

Det var bakgrunnen for at Høyre i regjering innførte lærerspesialistordningen. Lærerspesialist i begynneropplæring 1.–4. trinn var særlig viktig for å gi lærerne øvelse i å analysere læring og undervisning i de første skoleårene. Profesjonsutvikling, læringsmiljø og utvikling av en lærende klasseromskultur var gjennomgående i studiet. 

En lærer kan ha god undervisning for 26 elever i et klasserom, men for å fange opp alle de elevene som trenger litt ekstra hjelp, er det behov for mer kunnskap om hvordan en best møter hver enkelt elev. Jeg er bekymret på vegne av ungene som er i klasserommet, for det er de som nå taper på at regjeringen har avviklet en god ordning uten å fylle tomrommet. For hver dag som går, vil det være elever i norske klasserom som ikke blir møtt på sitt nivå. Det har tatt tid å bygge opp kunnskap i skolen, men det går fort å rive det ned. 

Mitt spørsmål til statsråden er: Hvilke vurderinger gjorde statsråden da en ved et pennestrøk fjernet lærerspesialistordningen?

",Margret Hagerup,Høyre,2022-11-30,2022-11-30
3336,2022-2023," Mitt spørsmål handler om  inkludering. Jeg vil derfor gjerne inkludere kunnskapsminister Brenna  i dagens spørretime.

Russetiden er noe de fleste skoleelever i Norge ser fram til. For mange er russetiden en fantastisk tid hvor man får venner for livet og en flott feiring av 13 års skolegang. Den siste tiden har vi imidlertid sett flere medier, spesielt VG, vise fram mange eksempler på at russetiden ikke er en like fantastisk opplevelse for alle. For flere er det blitt en tung tid hvor noen virkelig får kjenne på det å bli ekskludert. Det har vært flere oppslag om elever som blir ekskludert fra russebusser og fester, historier om prøvefester hvor kun de kule får være med, avstemninger om hvem som skal få være med på busser, noe som for så vidt splitter opp vennegrupper, og også eksempler på at utestengte elever tilbringer spisepauser på toaletter og i trappeoppganger, mens russebussgjengene helt ned i første klasse deler kantinen inn i soner.

For mange blir nå tiden fram mot russetiden preget av angst for om de vil bli inkludert eller ikke, og mange der ute, både unge og foreldre, føler på en bekymring rundt historiene som er kommet fram.

Ungdommer i Norge skal ikke grue seg til å gå på skolen av frykt for en russetid som kommer noen år fram i tid, men det er altså dessverre realiteten for ganske mange der ute. Som jeg nevnte, er dette et tema jeg tror opptar mange, ikke minst foreldre og dem rundt elevene.

Jeg lurer derfor på hva slags betraktninger statsråden gjør seg rundt det komplekset som er kommet fram, og hvilke initiativer hun eventuelt har tatt etter at disse historiene er kommet på banen.

",Himanshu Gulati,Fremskrittspartiet,2022-11-30,2022-11-30
3337,2022-2023," Det er hyggelig å se statsråd  Tvinnereim i spontanspørretimen, for spørsmålet er til henne. I  budsjettenigheten med Sosialistisk Venstreparti sies det at regjeringen  våren 2023 skal fremme forslag om økt flerårig bidrag i bistand  til Ukraina og gjenoppbygging av landet, og Høyre støtter en betydelig  norsk innsats til Ukrainas gjenoppbygging. Det er bra at det også  i avtaleteksten understrekes at det skal søkes bred enighet på Stortinget  og et så stort flertall som mulig for disse forslagene. Vi har klare  forventninger til at dette følges opp av regjeringen. Det står derimot  lite om hvor stor støtten vil være. Hva er størrelsen på den støtten  regjeringen planlegger for?

",Ingjerd Schie Schou,Høyre,2022-11-30,2022-11-30
3338,2022-2023," Vi står overfor en kompetansekrise  i det norske samfunnet. Kanskje er vi der allerede. Vi mangler folk  i en rekke nøkkelfunksjoner innenfor bl.a. industri, IKT og helse.  Om ikke mange år mangler vi kanskje så mye som 100 000. Det gjelder  særlig folk med fagbrev eller utdanning fra fagskole.

Et samlet næringsliv, fagbevegelsen og fagskolesektoren selv er tydelige på at det trengs en kraftig satsing på fagskole. I Hurdalsplattformen kan det se ut som om regjeringen deler den analysen, for der loves det nettopp at det skal gjennomføres en kraftig satsing og en opptrappingsplan med 1 000 nye fagskoleplasser i året. Denne lovnaden skapte håp, både på verftet til Aker Solutions i Verdal, i industrien i Odda og ikke minst blant tusenvis av fagarbeidere som har ønske om og behov for etterutdanning og endring i arbeidssituasjonen sin. Men i revidert nasjonalbudsjett kom det ingen nye fagskoleplasser, og i årets budsjett kom slett ikke den kraftfulle satsingen som vi leser om i Hurdalsplattformen. 

Derfor er mitt spørsmål til statsråd Borten Moe: Hva er årsaken til at regjeringen kun fant midler til 500 nye fagskoleplasser, til tross for at alle relevante aktører peker på at behovet er minst det dobbelte?

",Hege Bae Nyholt,Rødt,2022-11-30,2022-11-30
3339,2022-2023," I går skjedde det to ting  her i Noreg som kan påverka kvarandre og gjera ein stor forskjell  for verdas fattige. For det fyrste la SV og regjeringspartia fram  eit budsjettforlik for 2023 med sterk vekt på internasjonal solidaritet,  med eit rammeverk og eit program for gjenoppbygging og støtte til Ukraina,  saman med auka bistand og humanitær hjelp til område som er ramma  av konsekvensane av krigen, særleg innanfor mat og energiområdet. 

For det andre la regjeringa fram ein strategi for matsikkerheit i utviklingspolitikken. Det er på høg tid. Fram til no har svolt og underernæring i verda handla om skeiv fordeling – at maten som blir produsert, ikkje når fram til alle, at importmat fortrenger lokalprodusert mat, og at det blir kasta altfor mykje mat. Det handlar framleis om skeiv fordeling av mat og makt, men me er på veg inn i ei tid der det òg handlar om totalt sett for lite mat. Klimaendringar og naturøydelegging gjer at matproduksjonen går ned. Allereie neste år kan det bli produsert for lite mat, og krigen i Ukraina har ført til ein sterk auke i matvareprisar, mindre tilgang på gjødsel og såkorn og høgare prisar på alle innsatsfaktorar.

At regjeringa no har ein strategi for matsikkerheit i utviklingspolitikken, er derfor gledeleg. Det kan bli eit viktig bidrag til den internasjonale politikken, som må endrast kraftig for å nå målet om mindre svolt og meir berekraftig matproduksjon. Samtidig trengst det pengar for å setja i verk gode ord i ein strategi, og her kjem det nye programmet frå gårsdagens budsjettforlik inn.

Er statsråden einig i at dette rammeverket er ei eineståande moglegheit til kraftig å auka både den kortsiktige og den langsiktige innsatsen for auka matsikkerheit i verda, sånn SV og regjeringspartia blei einige om i går?

",Ingrid Fiskaa,Sosialistisk Venstreparti,2022-11-30,2022-11-30
3340,2022-2023," Det har presidenten helt  rett i. Mitt spørsmål er også til statsråd Borten Moe.

Siden Russlands invasjon av Ukraina har det i offentligheten vært fokusert mye på utenlandsk etterretningsaktivitet i Norge. Mandag 24. oktober ble en utenlandsk forsker pågrepet på vei til jobb ved Norges arktiske universitet i Tromsø, mistenkt for å jobbe for russiske myndigheter og drive ulovlig etterretning.

Problemstillingen om utenlandsk etterretning er imidlertid ikke ny. Både PST og E-tjenesten har over flere år advart mot høy etterretningstrussel mot Norge, og PST har skrevet følgende i sine trusselvurderinger når det gjelder forsknings- og utdanningsområdet:

Fremskrittspartiet har over lengre tid vært svært kritisk til at regjering og myndigheter aktivt har jobbet for at forskningsmiljøene skal øke samarbeidet med land og miljøer Norge definerer som en stor sikkerhetsrisiko. Jeg vil bl.a. vise til Panoramastrategien, der det uttrykte målet er å øke Norges utdannelses- og forskningssamarbeid med bl.a. Kina og Russland – to av landene som etterretnings- og sikkerhetstjenestene definerer som noen av de største truslene mot Norge.

Til tross for at PSTs trusselvurdering for 2022 spesifikt nevner både Russland, Kina, Iran og Pakistan, har Norge fortsatt samarbeid blant disse landene. Når det gjelder Russland, hadde Norge et forskningssamarbeid helt fram til regjeringen suspenderte all dialog med russiske myndigheter fram til mars 2022.

Jeg vil derfor spørre statsråden om han vil følge opp det som bl.a. Fremskrittspartiet har tatt til orde for tidligere, og nå ta initiativ til å stoppe eller i hvert fall begrense forskningssamarbeidet med land vi ikke har sikkerhetspolitisk samarbeid med.

",Himanshu Gulati,Fremskrittspartiet,2022-11-30,2022-11-30
3341,2022-2023," Velkommen til Stortinget,  statsråd Ola Borten Moe.

I sommer meldte Nav om rekordlav arbeidsledighet og at bedriftene mangler 70 000 arbeidstakere med riktig kompetanse. Samtidig står det om lag 250 000 utenfor utdanning og arbeid. Skal vi sikre verdiskaping og velferd i årene som kommer, må vi spleise dem som står utenfor arbeidslivet, med ledige jobber. Kompetansegapet er påpekt i mange rapporter og utredninger. Den store omstillingen i arbeidslivet, som bl.a. er drevet frem av ny teknologi, gjør at vi må fylle på med kompetanse. Ja, vi må lære hele livet.

I regjering fikk derfor Høyre på plass en kompetansereform som var basert på et godt samarbeid med partene i arbeidslivet. I regjering sørget vi for at det ble enklere å kombinere ledighet og utdanning, vi styrket Lånekassen for voksne, og vi fikk på plass treparts bransjeprogram og modulstrukturert utdanning, for å nevne noe. Vi var tydelige på at kompetansereformen må utvikles og forsterkes i årene som kommer.

Også på dette området har Arbeiderparti–Senterparti-regjeringen satt politikken i revers. Tiltaksplasser er kuttet. Det samme gjelder Kompetansepluss og bransjeprogrammer. Mitt spørsmål til statsråd Ola Borten Moe er: Hva er det som gjør at det er mindre behov for kompetansetiltak i 2023 enn det var 2022?

",Jan Tore Sanner,Høyre,2022-11-30,2022-11-30
3342,2022-2023,"Migrasjonsstrømmen over Middelhavet tar seg opp etter pandemien. Hittil i 2022 har nærmere 100 000 ankommet Italia over Middelhavet. Også andre europeiske land opplever at den irregulære migrasjonen øker. Det ble gjennomført et ekstraordinært innenriksministermøte i Brussel 25. november. På møtet ble situasjonen langs migrasjonsrutene i Middelhavet og ulike tiltak for å bedre situasjonen diskutert. 
Hva var Norges posisjon i møtet, og hva vil regjeringen gjøre for å øke beredskapen i møte med økt irregulær migrasjon?",Mari Holm Lønseth,Høyre,2022-11-30,2022-12-07
3343,2022-2023,"NRK har hatt en sak om en mann som har hatt MS i 30 år. Han har i alle år kjørt båt til og fra hytta på ei øy i Kragerø. Dette har fungert tidligere, men ikke nå lenger. Familien har derfor søkt kommunen om å få mure opp en vei som han kan kjøre rullestolen på, og har søkt om å få legge en bølgedempende flytebrygge der midlertidig. Kommuneadministrasjonen var innstilt på å gi fritak, men snudde når Statsforvalteren var negativ. 
Er statsråden enig i at menneskelige hensyn ikke skal vektlegges i dispensasjonssaker?",Helge André Njåstad,Fremskrittspartiet,2022-11-29,2022-12-07
3344,2022-2023,"I Norsk Læringsakademi Høgskolens verdidokument heter det at ""[e]kteskapet mellom mann og kvinne er [...] forstått som bærende norm i samlivsetikken"". NLA utdanner lærere, som forplikter seg til blant annet å følge opplæringsloven, der det heter: ""Alle former for diskriminering skal motarbeides. Skolen skal ha nulltoleranse mot diskriminering."" Jeg kan ikke se at NLAs verdier er forenlige med dette. Det planlegges 315 millioner kroner i statstilskudd til NLA i 2023. 
Vil statsråden be NLA endre verdidokumentet sitt eller vurdere statsstøtten?",Hege Bae Nyholt,Rødt,2022-11-24,2022-11-30
3345,2022-2023,"Denne måneden har strømprisene og temperaturene svingt voldsomt, mens strømstøtten regnes ut på bakgrunn av et snitt av spotpris. Mange husholdninger kommer til å få seg et sjokk når de ser novemberregningen.
Er statsråden fornøyd med egen kommunikasjon om strømstøtteordningens tilkortkommenheter, og vil statsråden vurdere nye løsninger for å få ned de høye strømprisene, for eksempel når Energikommisjonen skal legge frem sin rapport?",Sofie Marhaug,Rødt,2022-11-24,2022-11-30
3346,2022-2023,Kan statsråden redegjøre for Stortinget om hvem som har det overordnede og konstitusjonelle ansvaret for Landbruksdirektoratet?,Bengt Rune Strifeldt,Fremskrittspartiet,2022-11-24,2022-11-30
3347,2022-2023,"FN ber innstendig om at ingen land sender afghanere tilbake til Afghanistan grunnet situasjonen i landet. NOAS advarer på det sterkeste mot å sende mennesker tilbake til Afghanistan. Afghanere i Norge lever nå i frykt og har gjentatte ganger tryglet norske myndigheter om å ikke sende noen tilbake til det Taliban-styrte landet som på toppen av det hele står i en dyp humanitær krise.
Hvorfor insiterer norske myndigheter og vår egen regjering på at det er trygt å sende afghanere tilbake til Afghanistan?",Tobias Drevland Lund,Rødt,2022-11-24,2022-11-30
3348,2022-2023," Mitt spørsmål går til kommunal-  og distriktsministeren. 

Denne regjeringen har på inn- og utpust sagt at det må foretas tøffe prioriteringer. Men det å lage nye fylkeskommuner og mer byråkrati vil de gjerne bruke skattebetalernes penger på. Ifølge regjeringens egne lokalpolitikere har de satt i gang prosessen med å lage nye fylkeskommuner og dele opp Ålesund, med en trygghet for at regjeringen skulle stille opp når regningen skulle betales, og at dette ikke ville gå ut over tjenestetilbudet. 

Tidligere i år feiret finansminister Vedum oppdelingen av Ålesund med kake. Vel, nå er kaken spist opp, og regningen har kommet. Fylkeskommuner – og Ålesund – har meldt inn et behov på over 800 mill. kr, mens regjeringen stiller opp med skarve 200 mill. kr. 

Ordføreren i Ålesund sier at dette føles som et svik, og det er kanskje ikke så rart når regjeringens budsjett kan sende Ålesund og Haram på ROBEK-listen, som en velkomstgave til sitt nye liv. Kommunestyret sier at forutsetningen for at de sa ja, var at alle utgiftene ble dekket. I motsatt fall ønsker de nå at Stortinget omgjør oppdelingsvedtaket – hvis de ikke får disse kostnadene dekket. 

Arbeiderpartiets fylkesrådsleder i Viken sier rett ut at hun føler seg manipulert av sin egen regjering, og at man blir nødt til å kutte i tjenestetilbudet med det beløpet regjeringen foreslår. Det er ganske drøy kost når det kommer fra øverste politiske leder, som har satt i gang en så stor prosess som angår 1,2 millioner innbyggere. 

Sannheten er at vel at både regjeringspartiene her i Stortinget, nasjonalt, i regjering og der ute lokalt har satt i gang et kaos for å gjennomføre sitt prestisjeprosjekt. Spørsmålet til statsråden er derfor: Kan statsråden garantere at innbyggerne i Viken, i andre fylkeskommuner som skal løses opp, og i Ålesund ikke settes i en situasjon der de opplever kutt i tjenestetilbudet i forbindelse med oppdelingene?

",Mudassar Kapur,Høyre,2022-11-23,2022-11-23
3349,2022-2023," En sentral målsetting  for regjeringens næringspolitikk er å gjøre Norge til en grønn industri-  og energigigant. I veikart for grønt industriløft, som ble lansert  i juni, varsler regjeringen en aktiv og ambisiøs næringspolitikk  og lover 60 mrd. kr i statlige lån, garantier og egenkapital til  det grønne industriløftet. 

Samtidig er skatteøkningene til næringslivet høyere enn på mange tiår. Hvis ønsket er at næringslivet skal være en motor i den grønne omstillingen, er dette direkte kontraproduktivt. Økte skatter til næringslivet vil svekke insentivene til investeringer. Det betyr at staten må bidra med enda flere milliarder for å nå sine grønne ambisjoner og må finansiere dette gjennom å skattlegge både bedrifter og folk enda mer. Det blir en ond sirkel. Norge vil bli et samfunn der staten er viktigste økonomiske drivkraft. Det er statskapitalisme. Men staten er som kjent lite egnet til å lede markedet. 

I veikart for grønt industriløft plukker regjeringen ut sju grønne næringsområder som skal vies særlig oppmerksomhet. Blant disse er batterier. Regjeringens milliardstøtte til oppbygging av batteriproduksjon i Norge begrunnes med påstanden om at det er forventet en stor framtidig etterspørsel. Det er altså ikke en industri som er lønnsom i dag, den er svært kraftkrevende, og den trenger hjelp fra staten for å bli lønnsom en gang i framtiden. Men har vi egentlig noen garanti for det? Hvis det er forventet å bli lønnsomt, bør private investorer stå i kø. 

Mitt spørsmål til næringsministeren er derfor: Hvis batteriproduksjon i Norge har utsikter til å bli så etterspurt og lønnsom som statsråden hevder, hvorfor er det da behov for milliarder av kroner i statlige subsidier?

",Sivert Bjørnstad,Fremskrittspartiet,2022-11-23,2022-11-23
3350,2022-2023," Mitt spørsmål går til  olje- og energiministeren. 

PricewaterhouseCoopers har gjort en analyse som viser at Norge kan komme til å trenge en økning på nesten 50 pst. strømproduksjon innen 2030. Det tilsvarer 75 TWh. Samtidig har vannkraftselskapene varslet at investeringer i ny effekt og produksjon for 35 mrd. kr er lagt på is på grunn av innretningen i regjeringens skatteskjerpelser. Ambisjonene for havvind i Sørlige Nordsjø II er skjøvet ut i tid. Finansdepartementet skriver i et budsjettsvar til oss at det er forventet null nye vindkraftverk i Norge før 2030. Regjeringspartiene har nedstemt en rekke forslag fra Høyre som ville gitt mer fornybar kraft på kort sikt fra bl.a. småkraft, og regjeringen har ennå ikke fulgt opp de mange gode forslagene fra Høyre for å utløse langt mer solenergi på kort sikt.

I en enda ferskere rapport fra DNV uttrykkes bekymring for at kraftunderskuddet i Norge i perioden 2026–2030 utpekes som en viktig årsak til at Norge i DNBs modeller oppnår kun 25 pst. klimakutt innen 2030 og altså ikke når målet om 55 pst., som ble nevnt nylig av regjeringen på konferansen i Sharm el-Sheikh.

Mener statsråd Aasland at det er mulig å øke produksjonen av fornybar kraft med 50 pst. innen 2030, og mener han at regjeringens politikk legger til rette for å bygge ut betydelig mer ny kraft innen 2030?

",Bård Ludvig Thorheim,Høyre,2022-11-23,2022-11-23
3351,2022-2023," Jeg vil også fortsette i Sharm  el-Sheikh og med olje- og energiministeren.

Det viktige med slutterklæringen fra Sharm el-Sheikh er at vi opprettholder målet om å holde den globale oppvarmingen under 1,5 grader. Nå ble det ikke et vedtak som sier at vi skal fase ut eller fase ned bruk av fossil energi, men den norske statsråden Espen Barth Eide var en pådriver for å få dette inn i avtalen. Vi vet at GAP-rapporten – er det vel – fra i fjor, fra FNs miljøorganisasjon, sier at når det gjelder olje og gass som allerede nå er planlagt produsert, ligger vi over 50 pst. av det vi kan ta ut for å nå 1,5-gradersmålet for olje, og over 70 pst. over på gass. Så det er klart at for at vi skal nå 1,5-gradersmålet, må det ikke bare komme begrensninger på forbruk, men det må også komme begrensninger på produksjon.

Jeg hørte på statsrådens tidligere svar at vi skal fortsette som før, med leteaktivitet som før. Da blir mitt spørsmål: Hvordan ser statsråden for seg at vår fortsatte leteaktivitet kan være i tråd med målet om å nå 1,5 grader?

",Ola Elvestuen,Venstre,2022-11-23,2022-11-23
3352,2022-2023," Hvem vet, president? Det  avsløres nå, og det blir olje- og energiministeren som får neste  spørsmål.

I helgen ble klimaforhandlingene i Egypt avsluttet. Vi kan trygt slå fast at det ble lite sjarm og mye shake. Verdens miljøvernministre klarte ikke å bli enige om nye store utslippskutt. Man vedtok kun det samme som under toppmøtet i Glasgow, nemlig en nedfasing i bruken av kull. Utfasing av olje og gass, som også er betydelige bidragsytere til klimakrisen, ble det ikke enighet om. Trøsten får vel være at man ikke tok et skritt tilbake, men det skulle bare mangle når klimakrisen slår inn over oss med stadig større tyngde. Mangelen på framgang gjør at vi i enda større grad er avhengig av innsatsen som gjøres i hvert enkelt land for å kutte utslippene. I det framlagte statsbudsjettet sier regjeringen selv at det trengs flere tiltak for å få ned utslippene nok til at vi når våre egne klimamål.

Så mitt spørsmål til statsråden er: Hvilke nye tiltak vil statsråden, som har ansvaret for den sektoren med de desidert høyeste utslippene og som har hatt den høyeste utslippsveksten, komme med?

",Lars Haltbrekken,Sosialistisk Venstreparti,2022-11-23,2022-11-23
3353,2022-2023," Spørsmålet mitt går  til kommunalministeren – for det er ikkje berre her i huset ein  held på med budsjettarbeid om dagen, det gjer ein òg rundt i norske  kommunar. 

I dei åtte åra me har lagt bak oss, har situasjonen vore som følgjer: at stortingsfleirtalet, som Framstegspartiet har vore ein del av, har styrkt kommuneøkonomien med meir pengar år for år. I tillegg har næringslivet hatt gode rammevilkår, og dei har sørgt for gode tider og gode skatteinntekter. Då meinte kommunalministeren og partiet hans at meir pengar til kommunane var «magert». 

Det var faktisk sånn dei siste åtte åra at ute i kommunane syntest folk det var greitt, men i oslobobla, i arbeidarparti- og senterpartikretsar, syntest ein det var tynt og magert. No er det motsett; no er det sånn at alle i Kommune-Noreg føler at det er tynt og magert, mens i regjeringskvartalet, blant statsrådane til Arbeidarpartiet og Senterpartiet, synest ein at dette er bra. 

Til NRK seier Håvard Moe i KS: 

Bakgrunnen for det er at norske kommunar no opplever at tilskot frå Husbanken til omsorgsbustader for utviklingshemma blir sette på vent. Havbruksfondet får tilført mindre pengar, og det blir mindre overskot derifrå til norske kommunar. Straumen blir dyrare for norske kommunar utan tilstrekkeleg straumstøtte. Løns- og prisveksten blir høgare. Det er framleis usikkerheit om koronakompensasjonen for inneverande år, sjølv om me er komne langt ut i november. I tillegg vil utbytet frå kraftselskapa til norske kommunar bli mindre, fordi regjeringa forsyner seg av det, sånn at kommunebudsjetta blir magrare neste år. 

Spørsmålet mitt er difor: Kva vil kommunalministeren seia til alle rundt i Noreg som held på med å få kommunebudsjetta til å gå i hop, som no er skuffa over regjeringa?

",Helge André Njåstad,Fremskrittspartiet,2022-11-23,2022-11-23
3354,2022-2023," Bredden av norsk  næringsliv feller en hard dom over regjeringens politikk, viser  en undersøkelse fra Norges Rederiforbund, Finans Norge, Virke og  NHO, som ble presentert denne uken. Åtte av ti bedrifter er misfornøyde  med regjeringens næringspolitikk, sju av ti bedrifter sier at de forventer  redusert driftsresultat, og fem av ti bedrifter sier at de venter  en reduksjon i antall årsverk. Dette sier bedriftene er en følge  av regjeringens forslag til statsbudsjett. Det er bedriftene som  skal være med og løse mange av utfordringene samfunnet vårt står  overfor de neste årene. Det er de som sørget for skatteinntektene, og  som skal være med og finansiere en stor del av velferden vår. 

Men så ser vi at vi har en regjering som svekker aktiviteten, som svekker jobbsikkerheten og soliditeten i bedrifter over hele landet helt direkte. De foreslåtte skatteøkningene gjør det vanskelig å investere og utvikle bedrifter og skape nye arbeidsplasser. Det øker usikkerheten, og det svekker fremtidsutsiktene for bedrifter over hele landet. Konsekvensen kan bli at bedrifter skaper færre verdier, at det blir mindre til fellesskapet. Det er det grunn til å ta alvorlig, og det må være en tøff tilbakemelding for en næringsminister. Men vi hører jo en næringsminister som hevder at retorikken til næringslivets organisasjoner bidrar til bekymringer og skremsel. 

Bedriftenes entydige tilbakemelding til regjeringen kan ikke misforstås. I regjeringsplattformen kan vi lese at norske bedrifter skal ha gode og forutsigbare rammevilkår. Det er det helt motsatte regjeringen nå gjør; forutsigbarheten er fullstendig borte. Deler ikke statsråden bedriftenes bekymring over at forutsigbarheten og de stabile rammevilkårene er betydelig svekket med næringspolitikken som denne regjeringen fører?

",Linda Hofstad Helleland,Høyre,2022-11-23,2022-11-23
3355,2022-2023,"I ordinær spørjetime onsdag den 16. november svarte statsråden overhovudet ikkje på kva som var konsekvensen av framlegga frå regjeringa for grunnrenteskatt på kraft og oppdrett. Spørsmålsstillaren måtte to gongar vende seg til presidenten for å få hjelp til å få svar. Samtidig ser vi eit samla fylkeslag i Senterpartiet i Møre og Romsdal som samrøystes i årsmøtet sitt protesterer mot eiga regjering sin skattepolitikk.
Har årsmøtet i Senterpartiet i Møre og Romsdal rett i kritikken av regjeringa sin skattepolitikk?",Frank Edvard Sve,Fremskrittspartiet,2022-11-23,2022-11-30
3356,2022-2023,"NRK Brennpunkt har sett nærmere på bremsetester av vogntog. Her kom det frem flere forhold som gjør at man kan stille spørsmål om dagens tester er gode nok. Feil på kjøretøy kan ha medført ulykker som kan ha fått alvorlige konsekvenser for trafikanter og vogntogsjåfører.
Hva har, eller vil, statsråden gjøre for å sikre at man kan være trygge på at testene som gjennomføres, er korrekte?",Bård Hoksrud,Fremskrittspartiet,2022-11-23,2022-11-30
3357,2022-2023,"Til E24 den 2. november kommer statsråden med udokumenterte påstander om at regjeringen Solberg gjorde det lett å tjene penger på private barnehager. Jeg viser til mine spørsmål til skriftlig besvarelse nr. 295 og nr. 368 om dette temaet, hvor statsråden unnlater å svare på det jeg spør om.
Kan statsråden svare på hvilke tiltak regjeringen Solberg innførte som ""har gjort det lett å bli rik på å drive private barnehager""?",Kari-Anne Jønnes,Høyre,2022-11-21,2022-11-30
3358,2022-2023,"Den siste tiden har en rekke utfordringer i fregattvåpenet vært omtalt i mediene, blant annet at en av fregattene skal ha problemer med hovedgiret. Riksrevisjonen uttalte nylig at det er utfordringer innen reservedeler, våpen og personell. Den skjerpede sikkerhetssituasjonen stiller økte krav til Forsvaret. Fregattene er av avgjørende betydning. 
Hva vil statsråden foreta seg på kort sikt for å øke tilgjengeligheten til fregattene, slik at den operative evnen i marinen kan bli bedre i den alvorlige situasjonen vi nå står i?",Hårek Elvenes,Høyre,2022-11-17,2022-12-07
3359,2022-2023,"""Eldre skal være trygge på at fellesskapet stiller opp"", sier Hurdalsplattformen. Det siste året har regjeringen tatt eldrepolitikken feil vei. Eldreombudet avvikles, Leve hele livet-reformen videreføres ikke, og tilskuddsordninger for flere tilrettelagte boliger og heldøgns omsorgsplasser for eldre kuttes. I tillegg gikk regjeringspartiene imot Høyres forslag i vår om å gjøre mer for å forebygge og redusere ensomhet, som mange eldre opplever.
Mener statsråden dette er politikk som bidrar til å skape et mer aldersvennlig samfunn?",Erlend Svardal Bøe,Høyre,2022-11-17,2022-11-30
3360,2022-2023,"Mange familier sliter med å få endene til å møtes. Egenandeler i helsetjenesten svekker tilgangen til helsetjenester for dem med dårlig økonomi, særlig for barn og ungdom. Rødt framsatte derfor et representantforslag om å utvide ordninga med gratis helsetjenester fra 16 til 18 år. I svarbrevet til forslaget oppfordret statsråden til ikke å gå videre med forslaget da regjeringa selv ville sørge for dette i statsbudsjettet.
Hvorfor har ikke regjeringa fulgt opp dette, og når kan vi forvente at helsetjenester blir gratis for alle barn?",Seher Aydar,Rødt,2022-11-17,2022-11-30
3361,2022-2023,"Siden regjeringen ikke vil svare ALS-syke Cathrine når hun har sendt flere e-poster til departementet, så må nesten Fremskrittspartiet ta ombudsrollen på alvor og ta saken opp i Stortinget. Den gjelder at ALS-syke har blitt møtt av nevrolog som nekter å henvise dem til Ekspertpanelet. Ekspertpanelet skal jobbe for at dødssyke skal føle at hver stein er snudd i deres sak. 
Mener statsråden det er riktig at ALS-syke ikke blir henvist til Ekspertpanelet, og kommer statsråden til å sørge for at dødssyke får svar på sine henvendelser til departementet?",Bård Hoksrud,Fremskrittspartiet,2022-11-17,2022-11-30
3362,2022-2023,"Små og mellomstore bedrifter utgjør 99 pst. av bedriftene i Norge, de er motoren i norske næringsliv. Disse har det nå svært vanskelig, med økte kostnader, dyr strøm og nå skatte- og avgiftsøkninger. I tillegg serverer regjeringen store endringer i arbeidslivspolitikken. KS viser til at forslaget vil innebære en konkurranseulempe for virksomheter som ikke er bundet av tariffavtaler med fagforening med innstillingsrett. Dette går særlig utover SMB-ene. 
Hva har statsråden å si til denne usikkerheten som SMB-ene påføres av denne regjeringen?",Linda Hofstad Helleland,Høyre,2022-11-17,2022-11-23
3363,2022-2023,"Kulturbransjen er en av bransjene som ble hardest rammet under koronapandemien. I tillegg er dette en bransje der mange jobber på eventer eller har korte kontrakter.
Er det gjort en kartlegging av hvilke konsekvenser innstramningene og forbudene i inn- og utleie fra bemanningsbyrå vil ha for næringen hvis dette blir vedtatt?",Silje Hjemdal,Fremskrittspartiet,2022-11-17,2022-11-23
3364,2022-2023,"Sjømatindustrien er avhengig av å leie inn arbeidskraft pga. sesongbetont arbeid. Vinterfisket varer fra januar til 30. april, og da er det ofte behov for mange flere arbeidere og ofte mangel på arbeidskraft over hele landet. Det var særlig tydelig under pandemien, da det ikke var arbeidskraft å oppdrive. I sitt høringssvar er sjømatbedriftene tydelige på at de går sterkt imot de foreslåtte endringene i regelverket for innleie, og mener de vil få store negative konsekvenser for sjømatindustrien.
Hva vet statsråden om forslaget, som sjømatindustrien ikke har skjønt?",Olve Grotle,Høyre,2022-11-17,2022-11-23
3365,2022-2023,"Melkeforliket førte til fred og forutsigbare rammebetingelser for konkurranse for de uavhengige aktørene i meierisektoren. Nå utfordrer regjeringen dette gjennom å ha besluttet en avvikling i Hurdalplattformen før en faktabasert utredning er gjort.
Har statsråden satt seg inn i forutsetningene for melkeforliket, og forstår statsråden hvilke konsekvenser en avvikling har for bonden og forbruker?",Carl I. Hagen,Fremskrittspartiet,2022-11-17,2022-11-23
3366,2022-2023,"Regjeringens ønskede politikk er å skape flere arbeidsplasser i distriktene og beholde norsk industri. Ved å fase ut konkurransefremmende tiltak i meierisektoren, risikerer vi nedleggelse av viktige arbeidsplasser i distriktene og nedleggelse av norsk industri i bl.a. Namsos, Gausdal, Røros og Alvdal. 
Er dette i tråd med statsrådens ønske?",Tor André Johnsen,Fremskrittspartiet,2022-11-17,2022-11-23
3367,2022-2023,"Statsråden sa 25. oktober i Dagsnytt 18 at regjeringen mener alvor og vil ha bedre konkurranse i alle ledd i verdikjeden i dagligvarebransjen, det tjener alle på. Landbruksministeren har satt i gang en prosess som vil svekke og i verste fall fjerne konkurransen i meierisektoren. Det finnes i dag tiltak for å sikre konkurranse på like vilkår for uavhengige aktører, men regjeringen vil fase ut disse konkurransefremmende tiltakene.
Er statsråden enig i at dette vil bety mer makt til TINE, som dominerende aktør, og risiko for et monopol i meierimarkedet?",Sivert Bjørnstad,Fremskrittspartiet,2022-11-17,2022-11-23
3368,2022-2023,"Meierier og melkeproduksjon står som hjørnesteinen i mange norske lokalsamfunn. Lokalproduksjon av mat er viktig for å bevare kulturlandskap, norske produkter og industri i hele landet. På Alvdal er Synnøve Finden bygdas største bedrift med sine 120 arbeidsplasser, og en nedleggelse vil ha store konsekvenser for lokalsamfunnet. Tilsvarende er det for uavhengiges over hele Norge. Utfasing av konkurransefremmende tiltak truer hundrevis av distriktsarbeidsplasser.
Er dette regjeringens politikk?",Liv Kari Eskeland,Høyre,2022-11-17,2022-11-23
3369,2022-2023,"Landbruksdirektoratet har sagt opp avtalen med Norske Landbrukstakst om taksering til pelsdyrbøndene. Ifølge oppslag i Nationen har ikke direktoratet oppgitt noe rettslig grunnlag eller noen saklig grunn for å si opp avtalen. Den 9. november informerte statsråden Stortinget om at takstene ifølge direktoratet ""ikke er egnet som grunnlag for utmåling av erstatning etter nedskrevet gjenanskaffelsesverdi"". 
Kan statsråden gjøre rede for de konkrete manglene i takstene som statsråden mener er grunn for å si opp avtalen med Norske Landbrukstakst, og det rettslige grunnlaget?",Bengt Rune Strifeldt,Fremskrittspartiet,2022-11-17,2022-11-23
3370,2022-2023,"Hvor mange personer vil miste jobben hvis lovforslaget om å stramme inn, og forby, inn- og utleie fra bemanningsforetak blir vedtatt?",Gisle Meininger Saudland,Fremskrittspartiet,2022-11-17,2022-11-23
3371,2022-2023,"Jeg stiller dette spørsmålet på vegne av alenemor og AAP-mottaker Renate, som gjerne ville møte statsråden i NRK Debatten i forrige uke. Hun lurer på:
Når kan jeg, Cathrine, Amalie og de tusener av andre i lignende situasjoner forvente å få en ytelse stor nok til å leve et verdig liv, en sum som holder til alle løpende utgifter, mat på bordet og klær på kroppen, medisiner, legeregninger og andre nødvendigheter, samt et minimum av sosial omgang og fritidsaktiviteter?",Mímir Kristjánsson,Rødt,2022-11-17,2022-11-23
3372,2022-2023,"Hotell-, restaurant- og opplevelsesbransjen er alle svært sesongavhengige. Mange bedrifter er helt avhengige av innleid arbeidskraft fordi de ikke kan ansette på helårsbasis. En stor andel av disse bedriftene er små og familieeide viktige distriktsarbeidsplasser. Flere melder om at de har utfordringer med å rekruttere tilstrekkelig arbeidskraft på egenhånd.
Hvordan mener statsråden disse bedriftene skal overleve når de mister muligheten til å leie inn arbeidskraft?",Kari-Anne Jønnes,Høyre,2022-11-17,2022-11-23
3373,2022-2023,"Fremskrittspartiet ser i motsetning til regjeringen på det å bygge gode og trafikksikre veier som en investering, ikke en vanlig utgift. E134 er hovedferdselsåren mellom Oslo og Rogaland, og er ekstremt viktig for hele landet, men også for å få tryggere og bedre veier i Vestfold og Telemark, samt Buskerud som prosjektet går gjennom. Regjeringen har nå kuttet prosjektet fra statsbudsjettet for 2023. 
Kan statsråden forklare når regjeringen ser for seg oppstart av prosjektet på E134 fra Kongsberg til Notodden?",Erlend Wiborg,Fremskrittspartiet,2022-11-17,2022-11-23
3374,2022-2023,"Askim & Mysen Rør baserer seg på fast ansatte, men er avhengig av mulighet for midlertidig innleie i perioder. Oppdrag kommer hovedsakelig etter anbudskonkurranser. De må legge inn anbud på mange prosjekter uten å vite om de vinner noen anbud, eller hvor mange av prosjektene de faktisk får. De har sjelden mulighet for å leie kapasitet av konkurrenter. Basert på regjeringens innleieforslag frykter de økt bruk av overtid og permitteringer, avhengig av arbeidsmengden. 
Mener statsråden at dette vil føre til et familievennlig og trygt arbeidsliv for de ansatte?",Ingjerd Schie Schou,Høyre,2022-11-17,2022-11-23
3375,2022-2023,"Regjeringen foreslår en kraftig innstramming i adgangen til å bruke innleid arbeidskraft gjennom bemanningsbyråer. En av de aktørene som nå rammes, er den sosiale entreprenøren Gammel Nok. De spesialiserer seg på å gi særlig eldre arbeidstakere muligheten til å delta i arbeidslivet. Ved å jobbe gjennom Gammel Nok får deres ansatte den fleksibiliteten de trenger til å bidra og samtidig kunne stå over når helsa ikke strekker til. 
Er statsråden enig i at det er behov for unntak i regelverket som ivaretar denne gruppen?",Henrik Asheim,Høyre,2022-11-17,2022-11-23
3376,2022-2023,"Da Stortinget vedtok strømstønadsloven, fikk folk i fritidsboliger registrert som ""husholdning"" hos nettselskapene strømstøtte, lik personer bosatt i boliger regulert etter plan- og bygningsloven. I september presiserte derimot Reguleringsmyndigheten for energi overfor nettselskapene at bostedet må være regulert til bolig etter plan- og bygningsloven. Reguleringsmyndigheten for energi sier at Olje- og energidepartementet har presisert at innvilget bruksendring fra kommunen skal legges til grunn for støtte. 
På hvilket grunnlag og hvor er det hjemlet at praksisen for hvem som skal få strømstøtte, er endret?",Sofie Marhaug,Rødt,2022-11-17,2022-11-23
3377,2022-2023,"Arbeidstilsynet har et så lavt gebyrtak, at store kriminelle aktører kan trosse reglene og påbudene de får, og - på tross av gebyrene – sitte igjen med store gevinster. I mellomtiden bruker regjeringen kreftene på å heller gå etter innleie og stramme inn for hele næringslivet.
Hvorfor er regjeringen mer opptatt av generelle innstramminger som rammer de seriøse, enn å faktisk heve gebyrtaket og sklitakle de useriøse?",Aleksander Stokkebø,Høyre,2022-11-17,2022-11-23
3378,2022-2023,"I 2017 foreslo Arbeiderpartiet og Senterpartiet på Stortinget å «gå videre med arbeidet i ‘Fellesprosjektet Vossebanen og E16 Voss–Bergen’ uten opphold». Finansministeren uttalte at dette prosjektet prioriteres foran andre. Nå har regjeringen ikke bare kuttet vei og bane mellom Voss og Bergen, men også utbedringen av E16 mellom Voss og Vaksdal.
Kan statsråden forklare når regjeringen ser for seg oppstart av prosjektene E16/Vossebanen Bergen–Voss samt E16 Voss–Vaksdal, og tar han avstand fra finansministerens tidligere uttalelser?",Helge André Njåstad,Fremskrittspartiet,2022-11-17,2022-11-23
3379,2022-2023,"10. mai uttalte Statens Vegvesen at et nytt løp i Oslofjordforbindelsen på E134 var den aller viktigste prioriteringen i Nasjonal transportplan. Prosjektet var planlagt med oppstart i 2023, men ble skrotet av regjeringen i statsbudsjettet.
Kan statsråden forklare når regjeringen ser for seg oppstart av Oslofjordforbindelsen, og hvorfor hører han ikke på sine egne fagfolk i Statens Vegvesen?",Liv Gustavsen,Fremskrittspartiet,2022-11-17,2022-11-23
3380,2022-2023,"Den forrige regjeringen innførte en engangsløsning eller amnestiavtale for eldre ureturnerbare asylsøkere med lang botid i Norge. Intensjonen bak var å gi denne gruppen muligheten til å få oppholdstillatelse i Norge, dersom de møtte enkelte kriterier, som alder, lengde på botid og at de ikke var straffedømte. Av 140 søkere er det kun 24 som har fått varig opphold i landet. 
Mener statsråden at utlendingsmyndighetene har fulgt opp denne amnestiavtalen i tråd med det som var intensjonen?",Tobias Drevland Lund,Rødt,2022-11-17,2022-11-23
3381,2022-2023," Finansministeren  sa at forslaget til statsbudsjett er kraftig omfordelende, og skaper  trygghet og rettferdighet. Hvis statsministeren er enig i at det  er målet, hvorfor velger regjeringen da å trekke inn 33,9 mrd. kr  – nesten hele skatteøkningen – fra fornybarnæringen? Verden har behov  for tre ganger større investeringer i fornybar energi de neste årene.  Det er verken omfordelende, rettferdig eller trygghetsskapende å  ribbe fornybarnæringen for investeringskraft når klimakrisen allerede øker  forskjellene og truer velferden til mennesker, også i Norge.

Norge går dessuten mot et kraftunderskudd i 2027. Mange nordmenn sliter med høye strømregninger, og en av seks må nå velge mellom å ha varme på eller å ha mat på bordet. Vi trenger en storsatsing på fornybart for å sikre nordmenn stabil og rimelig strøm og unngå framtidige strømkriser. Det regner jeg med at statsministeren er enig i. Jeg regner med at statsministeren også er enig i at det er dumt å gjøre det vanskeligere å investere i fornybart. Å ta 33 mrd. kr mer i fornybarskatt vil åpenbart svekke investeringene i fornybarnæringen framover. Er statsministeren da også enig i at det er bedre å legge en tilsvarende avgift på olje? Det vil ha samme inflasjonseffekt som å legge det på fornybart, men da vil man skjerme investeringsviljen og kapital til å bygge ut mer av den grønne energien som vi trenger.

",Lan Marie Nguyen Berg,Miljøpartiet De Grønne,2022-11-16,2022-11-16
3382,2022-2023," I går kveld kom nyheten  om missilnedslag i Polen, og selv om situasjonen fortsatt er uavklart,  er meldingene fra NATO akkurat nå at det ser ut til, iallfall foreløpig,  at analysen er at dette ikke var en villet handling. Uansett understreker dette  alvoret i den sikkerhetspolitiske situasjonen vi nå har med krig  i Europa. 

Fredag ettermiddag la regjeringa fram mandatet for det nye fagmilitære rådet forsvarssjefen skal levere til våren. Der er selvfølgelig bakteppet også den klart forverrede sikkerhetspolitiske situasjonen. Vi har for første gang på svært mange år en hevet beredskap i Norge, og ikke minst er det en situasjon vi antar kommer til å vedvare. 

Regjeringen tar i mandatet utgangspunkt i tre ulike utviklingsbaner for forsvarssektoren. I en av disse utviklingsbanene, den som står omtalt først av de tre, ønsker regjeringen å få utredet «en utviklingsretning med et bevilgningsnivå lavere enn forutsatt i vedtatt langtidsplan». Det er en relativt tydelig beskjed, og den går også helt på tvers av det som har vært beskjeden til forsvarssjefen i de to siste mandatene for å lage ny langtidsplan. Da har forutsetningen vært økte bevilgningsnivåer. 

Hvorfor går regjeringen i gang med å utrede kutt i forsvarsbudsjettet og et lavere ambisjonsnivå for Forsvaret? 

",Ine Eriksen Søreide,Høyre,2022-11-16,2022-11-16
3383,2022-2023," Hendingane i går, der ein  eksplosjon drap to menneske i ein polsk grenselandsby, viser kor  alvorleg det er med krig i hjartet av Europa, og kor fort det kan  gå gale. Det er enno ikkje avklart nøyaktig kva som har skjedd,  men det vi uansett veit, er at Russland i går terroriserte Ukraina med  opp mot 100 missil sende mot kritisk energiinfrastruktur. 

Heltemotet til det ukrainske folket og forsvaret deira er imponerande, og dei gjer store framsteg. Men det er heller ingen grunn til å vere naiv med tanke på kva som står føre Ukraina – og i og for seg oss: ein lang og krevjande vinter. Ressursbehovet er enormt, både kva gjeld militær bistand og anna bistand. Og skadeverknadene av krigen rammar både nabolanda og land lenger unna: matkrise, flyktningkrise og energikrise. 

Noreg er i ein unik posisjon i Europa. Sjølv om vi også får flyktningutgifter og vert påverka av straumpriskrisa, er vi det einaste landet som faktisk tener ein god del pengar på det som no skjer, på grunn av dei høge olje- og gassprisane. Noreg ligg an til enorme ekstrainntekter i 2022. Litt avhengig av korleis ein reknar, kan det vere snakk om så mykje som 900 mrd. kr. Det vert lagt merke til, og det vert omtalt i tonegjevande europeiske nyheitsmedium og av politikarar. 

Noreg har gjort mykje for Ukraina, men vi har også kapasitet til å gjere mykje meir. Det er opplagt i alles interesse at Ukraina vinn denne krigen, og det er i Noregs strategiske interesse at vi vert oppfatta som ein stabil og solidarisk partnar der ute, ikkje minst når vi tener mykje pengar. 

Så spørsmålet mitt til statsministeren er: Når vi no ligg an til enorme ekstrainntekter i inneverande år, vil regjeringa bruke anledninga, når nysalderinga av budsjettet kjem om nokre veker, til å få på plass ein solid og ekstraordinær solidaritetspakke med Ukraina?

",Sveinung Rotevatn,Venstre,2022-11-16,2022-11-16
3384,2022-2023," Selv om verken Høyre eller  regjeringen ville stille i Debatten i går, tror jeg nok at innholdet  har nådd fram. Flere hundre tusen familier forteller nå at de må  gå til Nav for akutthjelp og til ideelle for mat – eller velge mellom  måltider og strøm for å få det til å gå rundt. Nå sier forskerne  at det er fare for matfattigdom, og noe sånt som matfattigdom hører  ikke hjemme i det norske samfunnet. Vi har en priskrise. De økte  prisene treffer oss alle, men de aller mest velstående ligger neppe  våkne om natten, og noen, som dagligvarebaronene og ikke minst kraftselskapene,  tjener seg jo søkkrike. Har man for lite fra før, er de økte prisene  dråpen som kan utløse økonomisk nød. Minstesatsen for uføre ligger  på 250 000 kr, en fjerdedel av stortingslønna, og sosialhjelpssatsene  er enda lavere. Minsteytelsene i velferdsstaten vår er nær eller  under fattigdomsgrensen, og mange som mottar ytelser fra Nav, står  nå også i matkø.

I vårt budsjettforslag, som vi la fram i dag, har vi en krisepakke hvor vi foreslår å heve minsteytelsene i velferdsstaten med 12 000 kr fra nyttår – én tusenlapp mer i måneden til uføre, sosialhjelpsmottakere, minstepensjonister, AAP og flere. Rødt bruker ikke én krone fra oljefondet innenlands for å finansiere krisepakken. Da kan vi hjelpe der det haster, uten at prisstigningen skyter ytterligere fart. Mitt spørsmål er: Hva vil regjeringen gjøre? Vil de komme med nye tiltak mot denne priskrisen?

",Bjørnar Moxnes,Rødt,2022-11-16,2022-11-16
3385,2022-2023," Regjeringen møtes av et  opprør fra de rike. Vi ser NHO, de nye sveitserne, laksemilliardærer  og andre. Det er et press som regjeringen må stå imot og stå med  ryggen rak i møte med. Så burde regjeringen heller lytte mer til  en gruppe som i liten grad kommer til orde: fattige mennesker, de som  har slitt tyngst fra før, de som dyttes ut i fattigdom på grunn  av økende priser og økende renter. 

På Debatten på NRK i går kveld kom en del av disse menneskene til orde – de som vanligvis ikke høres. De la fram budsjetter som ikke går opp. En av gjestene fortalte at den dagen datteren er borte på fritidsaktiviteter, spiser hun bare to brødskiver, setter seg under et teppe og slår av varmen for å spare på strøm. Vi får veldig mange henvendelser fra folk som er svært bekymret for sin økonomi. Vi vet at matkøene vokser i flere norske byer. Ifølge helt ferske tall fra Statistisk sentralbyrå har husholdningene i snitt fått 18 000 kr mindre å rutte med i 2022. Det er selvfølgelig enslige forsørgere og barnefamilier som har det tøffest. Tallene viser også at vi har oppsiktsvekkende høye tall for matfattigdom i Norge nå, altså mennesker som enten må stå over måltider, oppsøke matstasjoner eller kontakte Nav for å få nødhjelp.

Det denne situasjonen krever, er en plan for å få fattigdommen i Norge ned og tiltak for å hjelpe dem som sliter mest med å få endene til å møtes. Hva tenker statsministeren om situasjonen for de fattigste i Norge under dyrtiden?

",Audun Lysbakken,Sosialistisk Venstreparti,2022-11-16,2022-11-16
3386,2022-2023," I alle år har Fremskrittspartiet  advart mot Lotto-tilstander i eldreomsorgen, der postnummeret ditt  avgjør om du får god eller dårlig omsorg. Nå virker det som om regjeringen  ønsker å utvide Lotto-tilstanden til ikke bare å gjelde de eldre,  men også gjelde alle helsetjenestene våre. Ikke bare setter regjeringen  bremsene på og fjerner investeringstilskudd til nye sykehjem og  omsorgsplasser, nå skal regjeringen også fjerne fritt behandlingsvalg.  Dermed går regjeringen bort fra selve grunnprinsippet i helsevesenet  vårt – like helsetjenester til alle. I motsetning til statsministeren,  som bare vil at de med god råd skal kunne kjøpe private helsetjenester,  slik som da han selv fikk strekk i låret etter en fotballkamp, vil Fremskrittspartiet  gjøre private tjenester tilgjengelig for alle, uavhengig av personlig  økonomi. 

Jeg tror statsministeren kommer til å svare at man svekker de private helsetjenestene for å styrke de offentlige. Sannheten er en annen, for selv om man svekker de private helsetjenestene, blir ikke de offentlige noe bedre. Helsepersonellet vårt er utslitt, helsekøene vokser, og vi mangler allerede flere tusen leger og sykepleiere. Alt tyder på at vi vil mangle mange flere i årene som kommer. Resultatet av ikke å ta i bruk ledig privat kapasitet er rett og slett dårligere helsetjenester til alle. 

Denne regjeringen synes å ha allergi mot alt så lenge det står «privat» på det. I motsetning til regjeringen er Fremskrittspartiet opptatt av bedre løsninger for flere. Vi mener bedre helsetjenester gir folk mer frihet. 

Hva mener statsministeren om at regjeringens politikk heller plasserer folk i helsekø enn at staten kjøper ledig kapasitet, uavhengig av om den kommer fra det private eller offentlige, og dermed bidrar til å ta Norge vekk fra selve grunnprinsippet i helsevesenet vårt om like helsetjenester til alle, uavhengig av lommebok?

",Bård Hoksrud,Fremskrittspartiet,2022-11-16,2022-11-16
3387,2022-2023," Da regjeringen la fram statsbudsjettet,  og i tiden før, annonserte de at det var et stramt budsjett som  ble lagt frem. Konklusjonen var det som står i Gul bok, eller i  nasjonalbudsjettet, at det er et nøytralt budsjett – det er et budsjett  som verken er stramt eller ekspansivt. Det er likevel sånn at dette  budsjettet virker innstrammende på norsk økonomi. Vi ser jo nå at  virkningen av budsjettet er en stor innstramming, særlig i næringslivets  investeringer i distriktene. 

Mitt spørsmål til statsministeren er: Var det regjeringens ambisjon at det var i private investeringer, særlig i Distrikts-Norge, det skulle være innstramminger i med dette budsjettet, eller har dette kommet overraskende på statsministeren?

",Erna Solberg,Høyre,2022-11-16,2022-11-16
3388,2022-2023,"Bemanningsbedriftene ansetter folk med variert utdanning og kompetanse og hull i CV-en. 40 prosent kommer fra arbeidsledighet og 20 prosent kommer fra skolebenken. Bemanningsbransjen matcher folk som trenger jobb med bedrifter som trenger folk. Dersom deres arbeid begrenses, er det stor fare for at en stor andel av inkluderingen stopper opp. 
Hvilke tiltak vil statsråden iverksette for å sikre at personer med hull i CV-en får en fot innenfor arbeidslivet, når de varslede innstrammingene i innleieregelverket trer i kraft?",Margret Hagerup,Høyre,2022-11-16,2022-11-23
3389,2022-2023,"Statsråden har ved flere anledninger sagt at hun er for konkurranse i meierisektoren. Samtidig står det i Hurdalsplattformen at konkurransefremmende tiltak skal fases ut. Dette betyr at mindre aktører blir vesentlig svekket. Det som var ment å være en permanent ordning, er nå svart på hvitt avskrevet i Hurdalsplattformen. Det jobbes nå med en utredning om de konkurransefremmende tiltakene, der vi forstår at alle aktører skal lyttes til. 
Er det rom for å gå tilbake på lovnader i regjeringsplattformen dersom utredningen tilsier det?",Anna Molberg,Høyre,2022-11-16,2022-11-23
3390,2022-2023,"Statsråden har gjentatte ganger, deriblant i Stortingets spørretime, uttalt at det ikke er så mye å spare på å bygge Ringeriksbanen som et fellesprosjekt. I Hallingdølen 3. november kan man lese at avisen kjenner til innholdet i brevveksling mellom Samferdselsdepartementet og Nye Veier i perioden 6. april–16. juni, som tyder på noe annet. Her fremkommer det at Nye Veier har identifisert store kostnadsreduksjoner i fellesprosjektet siden de overtok ansvaret. 
Kan statsråden bekrefte kostnadsreduksjonen på bortimot 6 milliarder kroner?",Morten Stordalen,Fremskrittspartiet,2022-11-16,2022-11-23
3391,2022-2023,"Konkurransen i verdikjeden for dagligvarer er ikke god nok. Statsråden fulgte nylig opp Stortingets vedtak angående usaklige forskjeller i innkjøpspriser mellom ulike aktører. Statsråden sa i Dagsnytt 18 at han ønsker mer konkurranse i hele verdikjeden, også i leverandørleddet. I meierisektoren er det én dominerende aktør, TINE, som har mellom 70 og 100 prosent markedsandel i flere varegrupper. 
Hva mener statsråden må gjøres for å få ned maktkonsentrasjonen i denne delen av verdikjeden?",Lene Westgaard-Halle,Høyre,2022-11-16,2022-11-23
3392,2022-2023,"Kommunene er i perioder avhengig av å kunne bruke bemanningsbyrå og innleie i perioder for å kunne gi alle gode tjenester. KS har vært kritiske til regjeringens forslag til innstramminger på arbeidslivsområdet. De peker blant annet på behovet de kan ha under en flyktningkrise der situasjonen er uoversiktlig knyttet til bemanningsbehov og varighet. 
Er statsråden bekymret for hvordan forslaget vil gå ut over kommunesektoren, og hvorfor har ikke regjeringen lyttet til kommunesektoren?",Mari Holm Lønseth,Høyre,2022-11-16,2022-11-23
3393,2022-2023,"Til behandling i kommunestyret i Stranda kommune kjem snarleg oppstart av reguleringsplan for nye riksveg 15 og armen til Geiranger. I handsaminga av Innst. 279 S (2021–2022), jf. Dokument 8:125 S (2021–2022), stemte Senterpartiet og Arbeidarpartiet ned forslaget frå Framstegspartiet om at nye riksveg 15 Strynefjellet med arm til Geiranger skulle gjennomførast med oppstart i den fyrste 6-årsperioden. Senterpartiet og Arbeidarpartiet støtta såleis Statens vegvesen sine prioriteringar, der dette prosjektet fyrst skal kunne kome i posisjon i perioden 2028–2033.
Kan statsråden forklare når ein har tenkt oppstart og bygging av ny riksveg 15 Strynefjellet?",Frank Edvard Sve,Fremskrittspartiet,2022-11-15,2022-11-23
3394,2022-2023,"Regjeringens justispolitikk har ført til stor usikkerhet både hos politiet, domstolene og kriminalomsorgen. Samtidig som regjeringen har levert et forslag til budsjett som Domstoladministrasjonen mener ""innebærer et tilpasningsbehov i 2023 i størrelsesorden 120 millioner kroner"", fastholder statsråden at regjeringen vil reversere domstolsreformen. 
Hvordan ser statsråden for seg at domstolene skal gjennomføre en reversering med de økonomiske rammene regjeringen legger opp til?",Sveinung Stensland,Høyre,2022-11-10,2022-11-23
3395,2022-2023,"Regjeringen innfører som kjent et forbud mot innleie fra bemanningsforetak til bygningsarbeid på byggeplasser i Oslo og Viken. Dette har skapt mye uro i byggenæringen fordi det alltid er et behov for å leie inn arbeidskraft i perioder med mange og store byggeprosjekter. Regjeringen har varslet at forbudets virkninger skal vurderes og evalueres. 
Når vil den varslede evalueringen finne sted, og hva skal til for at regjeringen opphever forbudet mot innleie fra bemanningsselskaper?",Anna Molberg,Høyre,2022-11-10,2022-11-16
3396,2022-2023,"Norsk Havvind AS har pekt på Vestfoldkysten som aktuell for utbygging av vindkraft. Dette er et trekkområde for nesten alle trekkfugler, og en utbygging vil være katastrofalt for fuglebestandene. Utbygging av vindkraft har vært konfliktfylt og kontroversielt. Mange steder har vindturbinene kommet i konflikt med natur og dyreliv. 
Med dette bakteppet spør jeg: Selv om dette er en tidlig fase, hva mener statsråden om at så viktige trekkområder foreslås som potensielle områder for storstilt havvindutbygging som er i så åpenbar konflikt med fuglelivet?",Sofie Marhaug,Rødt,2022-11-10,2022-11-16
3397,2022-2023,"Det er kommet frem at 20 kreftpasienter som har deltatt i Norwait-studien, fikk tilbakefall, og 8 fikk spredning. Det har også fremkommet at mer enn halvparten av pasientene ikke skulle vært med i studien i utgangspunktet. Dårlig kontroll og slurv har ført til at pasienter og pårørende er satt i en grusom situasjon. At slikt skjer i det offentlige helsevesenet, er helt uakseptabelt. 
Hvordan vil statsråden følge opp situasjonen, og hvilke tiltak vil hun gjøre for å sikre at slike episoder ikke gjentar seg?",Thorleif Fluer Vikre,Fremskrittspartiet,2022-11-10,2022-11-16
3398,2022-2023,"I den gjeldande byvekstavtalen for bergensområdet står det at denne skal reforhandlast etter at Stortinget har vedteke ny Nasjonal transportplan (NTP) i 2021. I nemnde NTP gjekk Stortinget inn for bygging av bybanen til Åsane, med minimum 66 prosent statleg medfinansiering. 
Kvifor har ikkje regjeringa tatt initiativ til å reforhandle byvekstavtalen enno, når ønsker regjeringa oppstart av bybanen til Åsane, og kor stor andel av finansieringa vil staten ta ansvar for?",Sveinung Rotevatn,Venstre,2022-11-10,2022-11-16
3399,2022-2023,"Jeg viser til statsrådens svar på mitt skriftlige spørsmål om fellesprosjektet Ringeriksbanen og E16, der jeg etterlyste dokumentasjon på at de forventede fordelene ved fellesprosjektet skal være mindre enn først antatt. Statsråden ga ingen dokumentasjon i sitt svar. Samtidig har det kommet fram at Nye Veier har frarådet oppsplitting, fordi prosjektet da i sum vil bli dyrere, og en oppsplitting vil medføre ""til dels store ulemper"".
Hvor er dokumentasjonen på at fellesprosjektet er blitt mindre fordelaktig?",Trond Helleland,Høyre,2022-11-10,2022-11-16
3400,2022-2023," For ikke så veldig  lenge siden kom det en rapport fra SIFO, forbruksforskningsinstituttet,  som sa at det var en dobling av mennesker eller husholdninger som  lever i en situasjon der de er ille ute eller er slitere. Klassekampen  hadde nylig en gjennomgang av situasjonen, og de viste til mennesker  som stiller seg i kø i byer som Moss eller Trondheim, der det har  vært en firedobling det siste året. Inkassoselskapene forteller  om en sterk økning i antall saker. Det er mange som sliter med økt  rente, det at det er økte priser på mat, økte strømpriser og drivstoffpriser. 

Politikk kan ikke løse alle de utfordringene folk vil møte i månedene framover, men regjeringas manglende satsing og regelrette kutt i målrettede tiltak mener jeg står til stryk. Da Kristelig Folkeparti var i regjering, fikk vi gjennomslag for å øke barnetrygden med 8 200 kr for de yngste ungene, og tall fra SSB viser at Kristelig Folkepartis gjennomslag i regjering kan ha bidratt til at en faktisk får en nedgang i antallet lavinntektsfamilier. Vi vet at en inntektsøkning for fattige familier kan bedre barns utvikling. Spesielt gjelder det hvis inntektsøkningen kommer i de første leveårene, da vi vet at behovet for trygghet, omsorg og samspill med foreldre er størst. 

Økt barnetrygd gir også drahjelp til dem som ikke er under fattigdomsgrensen, men som sliter og lever med trang økonomi. Vi vet at dette funker. Likevel velger regjeringa å kutte i barnetrygden når de ikke prisjusterer den. Det betyr et kutt på langt over en halv milliard kroner. Hver gang Senterpartiet og Arbeiderpartiet har hatt makt og ansvar for statsbudsjettet de siste 25 årene, har en altså kuttet reelt i barnetrygden. Familiene etterspør økt barnetrygd. Forskerne sier at økt barnetrygd virker. Hvorfor kutter likevel Senterpartiet og Arbeiderpartiet i barnetrygden hver gang de har muligheten?

",Kjell Ingolf Ropstad,Kristelig Folkeparti,2022-11-09,2022-11-09
3401,2022-2023," Mitt spørsmål går til barne-  og familieministeren, som er godt kjent med mitt engasjement for  ny barnelov og en annen type krise som rammer mange barn og familier,  nemlig samværssabotasje.

I oktober 2020 framsatte jeg og Fremskrittspartiet et representantforslag som nettopp tok opp i seg en del av denne problematikken. Selv om flere av Fremskrittspartiets forslag ble nedstemt, fikk vi faktisk til to vedtak fra et samlet storting. Det var om å utrede strengere reaksjoner som kan motvirke samværshindring, og å utrede om det er behov for å gjøre justeringer i bidragsreglene for å sikre at økonomi ikke blir en drivende faktor for samværshindring.

Nå er det imidlertid et og et halvt år siden NOU-en Ny barnelov – Til barnets beste var på høring. Folk er utålmodige, og dette er en sak jeg fremdeles får veldig mange henvendelser om. Samværssabotasje er, som statsråden er klar over, et veldig alvorlig samfunnsproblem som rammer foreldre og ikke minst unger. For dem det gjelder, er uker, måneder og – verst tenkelig – år en forferdelig påkjenning. Derfor er jeg utålmodig på vegne av alle dem det rammer. Da jeg stilte et lignende skriftlig spørsmål i mars i år, fikk jeg til svar at departementet var i full gang med dette arbeidet.

Det er imidlertid nå åtte måneder siden. Barn og foreldre har ventet lenge nok. Så mitt spørsmål til statsråden er: Hvilke ambisjoner har man egentlig for arbeidet med ny barnelov, og kan statsråden forklare hva som er årsaken til at dette arbeidet drar så langt ut i tid? 

",Silje Hjemdal,Fremskrittspartiet,2022-11-09,2022-11-09
3402,2022-2023," Mitt spørsmål går til  landbruksministeren. Matvareprisene stiger dramatisk. Vi vet at  årsakene er sammensatte, og at dette treffer flere land enn bare  oss her i Norge. Samtidig har vi en regjering som ønsker seg dyrere  mat. Tilbudene skal vekk, og Senterpartiet vil øke tollvernet –  eller bruke tollvernet maksimalt, som de vel kaller det selv – i  tillegg til at de vil jobbe for at grensen for hva som er maksimalt  tollvern, også økes – i dialog med andre land, det er vel det Senterpartiet  kaller det. Konsekvensen da er at maten blir enda dyrere enn nødvendig,  fordi norsk politikk påvirker på toppen av den urolige situasjonen  internasjonalt. Statsråden har også vært tydelig på at hun er fornøyd  med de statlige overføringene til bøndene, og at det sikrer en utvalgt  gruppe næringsdrivende over tre ganger så høy inntektsvekst som  resten av befolkningen. Statsråden har ønsket seg dyrere mat, og  det har hun også bidratt til at vi har fått. 

De siste månedene har imidlertid pipen fått en litt annen lyd, sannsynligvis fordi konsekvensene av økte matvarepriser er mye større enn forventet. Det virker som om statsråden har litt utfordringer med denne balansen – eller dobbeltkommunikasjonen, om du vil. Derfor håper jeg hun kan avklare lite grann her nå. Statsråden har ved en rekke anledninger tatt til orde for dyrere mat, og jeg opplever vel egentlig nå at hun har snudd litt. Det jeg lurer på da, er hvilke av de fordyrende grepene regjeringen tidligere har tatt og statsråden selv har tatt til orde for, som hun vil gjøre om på nå.

",Lene Westgaard-Halle,Høyre,2022-11-09,2022-11-09
3403,2022-2023," Mitt spørsmål går  til barne- og familieministeren. 

Jeg er oppriktig bekymret for at vi i denne salen ikke klarer å ta ordentlig inn over oss den krisen som ruller over landet nå, fordi de samme tusenlappene som folk får inn på konto hver eneste måned, blir mindre og mindre verdt, fordi prisene øker så raskt og så mye at vi må tilbake til 1980-tallet for å finne tilsvarende eksempel. Men forskjellen på 1980-tallet og nå er at forskjellene i samfunnet vårt har blitt mye, mye større, og derfor rammer krisen mer alvorlig. Prisene i butikken er like for alle, men det er kjempestor forskjell på om du har 1 mill. kr i lønn, sånn som stortingsrepresentantene raust har bevilget seg selv, eller om du har 300 000 kr i lønn. Det er sikkert irriterende selv for høytlønte at prisene blir høyere, men det er ganske stor forskjell på å kutte ned på kos og på helgeturer til utlandet og på å kutte for dem i andre enden av skalaen, der vi altså har 200 000 husholdninger, der foreldrene har svart at de har hoppet over måltider for å få endene til å møtes. Det er en type matfattigdom som jeg tror vi skal ganske langt tilbake for å se i norsk historie, og som jeg mener ikke er en sivilisasjon verdig. 

Så har det skjedd mye siden regjeringen jobbet med budsjettet – jeg er klar over at man begynner med budsjettarbeidet tidlig på vinteren. Bare de siste månedene har vi fått nye tall på økte matpriser, vi har fått nye tall på renteøkninger. Mitt spørsmål er da: I lys av den dramatiske utviklingen, der det egentlig hver eneste gang det kommer tall, er verre enn vi trodde – er barne- og familieministeren komfortabel med tanke på om regjeringen i sitt opprinnelige forslag til budsjett har gjort nok for å sikre norske familier gjennom krisen? 

",Marie Sneve Martinussen,Rødt,2022-11-09,2022-11-09
3404,2022-2023," Mitt spørsmål går til barne- og  familieministeren.

Nå er det dyrtid for mange, men noen har det tøffere enn andre. Redd Barna har nylig gjennomført en undersøkelse som viser at de økte kostnadene påvirker barnefamiliene og lavinntektsfamiliene aller mest. Foreldre med skolebarn har sterkere økonomiske bekymringer enn dem med de minste barna. Syv av ti barnefamilier må kutte i strømforbruket, og jo eldre barna er jo flere familier opplever at de må kutte. Syv av ti barnefamilier må redusere matinnkjøpet sitt, og én av ti barnefamilier kutter nå i fritidsaktiviteter for barna sine. Familiene sier at de først vil kutte i klær og utstyr før de kutter i strøm og varme, deretter fritidsaktiviteter og til slutt mat.

Ifølge en undersøkelse fra SIFO ved OsloMet var det i august 130 000 husholdninger i alvorlig økonomiske vanskeligheter. Samtidig har andelen økonomisk trygge hushold falt fra to tredjedeler til under 50 pst. Familiene sier at den universelle ordningen som ville hjulpet dem aller mest, er økt barnetrygd. Og særlig sier mange at barnetrygden må økes mest for dem med store barn. Det er de som står i fare for ikke å kunne delta i fritidsaktiviteter.

Redd Barnas undersøkelse viser at etter at barnetrygden ble økt for barna under 6 år, har fattigdomsutviklingen for familiene med de minste barna bremset opp, mens den fortsatt øker for familiene med de store barna. Statistisk sentralbyrå har beregnet at om barnetrygden hadde økt i takt med prisstigningen de siste 20 årene, ville nesten 20 000 færre barn bodd i en fattig husholdning.

Nå når prisene på helt nødvendige varer og tjenester øker langt utover det som har vært vanlig de siste årene, er situasjonen kritisk for mange. På hvilken måte vil barne- og familieministeren motvirke at fattigdommen fortsetter å øke i familier med barn mellom 6 år og 18 år hvis barnetrygden ikke økes for disse familiene?

",Kathy Lie,Sosialistisk Venstreparti,2022-11-09,2022-11-09
3405,2022-2023," Folk flest begynner for  alvor å merke dyrtiden vi lever i. Økte priser i kombinasjon med  økte skatter og økte avgifter gir for mange en kombinasjon som virkelig  svir. For en del helt vanlige familier er det så alvorlig at man  for første gang i livet må søke hjelp for å få hjulene til å gå  rundt og for å få middag på bordet. 

Dette er selvsagt ikke bare regjeringens skyld, men det er regjeringens ansvar å gjøre noe med det. Når man har påtatt seg det viktige ansvaret det er å styre landet, er det aller viktigste man kan gjøre, å skape trygghet og forutsigbarhet for landets innbyggere. Så langt har vi sett en regjering som har toet sine hender, og som i møte med de galopperende prisene har skyldt på alle andre og ikke brukt de verktøyene man har tilgjengelig. Det er den politiske viljen det kommer an på. I flere tilfeller har regjeringen sågar økt avgiftene som rammer dem med minst fra før hardest. 

Mat og matpriser er et av de områdene hvor vi ser den manglende politiske viljen tydeligst. Det går ikke noe skille mellom fattig og rik når det gjelder mat. Alle må ha mat på bordet, men der vi på Stortinget eller de i regjering ikke har noen problemer med å betale for handlekurven på butikken, er virkeligheten en helt annen for mange andre. Nå holder det ikke lenger å lese tilbudsavisene – når man fra før har brukt opp alt på strømregninger, høye drivstoffkostnader og andre økte kostnader som har slått inn over oss de siste årene. 

Mitt spørsmål til landbruks- og matministeren blir derfor om det er et ønske fra regjeringen å få lavere matpriser, og hvordan de i så fall har tenkt å få det til. 

",Sivert Bjørnstad,Fremskrittspartiet,2022-11-09,2022-11-09
3406,2022-2023," Mitt spørsmål går til arbeids-  og inkluderingsministeren.

Vi er nå midt i en tid som krever mye av hele samfunnet vårt. De fleste av oss merker at prisene stiger, at renten øker, og på vårt eget kontinent er det krig. Samtidig skal vi gjennom et grønt skifte, som hindrer farlige klimaendringer globalt. 

I en slik tid er Norge tross alt godt rustet. Vi har sterke offentlige finanser, vi har høy tillit til hverandre i befolkningen, og særlig i kriser har vi merket hvor viktig trepartssamarbeidet er. Det faktum at vi i Norge har sterke og ikke minst ansvarlige parter på både arbeidstaker- og arbeidsgiversiden, er et ubetinget gode for landet vårt. 

Med det bakteppet vi nå har, er det derfor ekstra alvorlig at store deler av arbeidstakersiden melder om at under dagens regjering fungerer trepartssamarbeidet dårligere. Den nyvalgte YS-lederen, Hans-Erik Skjæggerud, uttalte i forrige uke til NRK at samarbeidet var bedre med Erna Solberg-regjeringen enn med dagens regjering, og at de opplever at LO blir favorisert mens resten av fagbevegelsen havner i andre rekke. Også Unio er enig i den beskrivelsen som YS-lederen gir. 

Arbeidsministeren har, så vidt jeg har sett, selv ikke kommentert disse uttalelsene. Derfor spør jeg henne nå: Gjør det inntrykk på arbeidsministeren at store forbund som YS og Unio påpeker at samarbeidet er dårligere nå enn under den forrige, borgerlige regjeringen? Og hva vil statsråden gjøre for å bedre dette? 

",Henrik Asheim,Høyre,2022-11-09,2022-11-09
3407,2022-2023,"For den norske befolkningen har vi et stort helseregister som hjelper helse- og sosialvesenet med å lage målrettede tilbud til befolkningen. Dette finnes ikke for den samiske befolkningen, fordi etnisitet ikke kan registreres i nasjonale registre. Selv om helseforskningen viser helseforskjeller mellom samer og ikke-samer, har ikke regjeringen planer for hvordan ny og oppdatert kunnskap skal skaffes.
Hvordan skal Senter for samisk helseforskning svare på alle de omfattende oppdragene uten et oppdatert, representativt datagrunnlag?",Lars Haltbrekken,Sosialistisk Venstreparti,2022-11-09,2022-11-16
3408,2022-2023,"Regjeringen ønsker å bruke 2,35 milliarder kroner på å overta Meraker Brug. Det er rimelig å forvente at et så stort kjøp utnyttes til å fremme regjeringens politikk på alle relevante områder. 
Vil statsråden ta initiativ til å pålegge Statskog eksplisitt å bruke eiendommen Meraker Brug til å utvikle driftsmetoder som skal bidra til å opprettholde et mangfold av økosystemer i god økologisk tilstand, og til å løfte den økologiske tilstanden i norsk skog fra dagens ""knapt middels"" til ""god""?",Rasmus Hansson,Miljøpartiet De Grønne,2022-11-08,2022-11-23
3409,2022-2023,"I pressemeldingen til statsbudsjettet for neste år skrev regjeringen at den ""prioriterer matsikkerhet"". Det ville vært en riktig prioritering når krigen i Ukraina og inflasjon skaper dyrere mat og mer sult i verden. Samtidig ser vi at regjeringen bare plusser på 30 millioner kroner til Verdens matvareprogram. 
Hvordan kan statsråden kalle dette en prioritering?",Ingjerd Schie Schou,Høyre,2022-11-08,2022-11-16
3410,2022-2023,"Den 29. oktober i år demonstrerte en gruppe på 30–40 nazister fra Den nordiske motstandsbevegelsen utenfor Stortinget og marsjerte ned Karl Johans gate og videre mot Pilestredet før de ble stanset av politiet. Nazismen representerer den mest destruktive bevegelsen verden har sett. 
Hvordan arbeider statsråden og regjeringen for å hindre rekruttering til disse miljøene, har politiet tilstrekkelige ressurser til å stanse ulovlige markeringer, og hvordan arbeider man sammen med andre nordiske land mot trusselen fra organiserte høyreekstreme?",Andreas Sjalg Unneland,Sosialistisk Venstreparti,2022-11-04,2022-11-23
3411,2022-2023,"I forslaget til statsbudsjett for 2023 foreslås det en tilskuddsordning for opprydding og sanering av pelserier og fôrkjøkken, samt en erstatningsordning for spesialisert utstyr og spesialiserte maskiner. Rammen er på 30 millioner kroner, men uten at det er gjennomført en verdivurdering. 
Hvordan har statsråden kommet frem til rammen, og hvorfor er det ikke etablert en erstatningsordning basert på en vurdering og verdsetting av maskiner og utstyr som nå er verdiløse som følge av forbudet mot pelsdyrhold?",Bengt Rune Strifeldt,Fremskrittspartiet,2022-11-03,2022-11-09
3412,2022-2023,"Nylig solgte Statnett Norges siste gjenværende reservekraftverk til Honduras. Ifølge Aftenposten fikk Statnett også tilbud fra USA, som angivelig planla å sende kraftverket til Ukraina. ""Begge de to aktuelle budene ble ansett som gode"", ifølge Statnett. Reservekraftverket som nå er solgt, ville ved full drift kunne forsynt om lag 80 000 gjennomsnittlige husstander med strøm.
Har regjeringen godkjent at kraftverket ble solgt til Honduras fremfor å bli sendt til Ukraina, og hvis ikke, var regjeringen kjent med salget i forkant?",Ine Eriksen Søreide,Høyre,2022-11-03,2022-11-09
3413,2022-2023,"I 2020 fikk 4 005 pasienter i Oslo somatisk helsehjelp gjennom ordningen fritt behandlingsvalg. I 2021 var antallet 3 336 pasienter. Mange av disse pasientene har ventet lenge på behandling i sykehus på grunn av sprengt kapasitet i det offentlige. Når regjeringen fra 1. januar 2023 avvikler fritt behandlingsvalg, vil disse pasientene måtte vente enda lenger, dersom ikke sykehusene inngår avtaler om samme behandlingskapasitet hos de private leverandørene. 
Har det offentlige inngått slike avtaler?",Tone Wilhelmsen Trøen,Høyre,2022-11-03,2022-11-09
3414,2022-2023,"Det kan med bakgrunn i pressemeldingen av 6. oktober fra samferdselsministeren virke som regjeringen har oppfylt sine løfter om gratis ferje for samband med mindre enn 100 000 passasjerer. 
Ingen av de fire Kragerø-sambandene som går til øyer i skjærgården, er i regjeringens forslag til statsbudsjett omfattet av ""gratis-løftet"". Vestfold og Telemark fylkeskommune kan heller ikke se at statsbudsjettet gir grunnlag for å innføre gratis ferje i Kragerø.
Anser statsråden regjeringens ferjeløfter for Kragerø-sambandene som oppfylt?",Bård Hoksrud,Fremskrittspartiet,2022-11-03,2022-11-09
3415,2022-2023,"I regjeringens budsjettforslag for neste år kan vi lese at FNs utviklingsprogram UNDP utgjør “ryggraden i FNs virksomhet på landnivå”. Jeg deler denne beskrivelsen, spesielt i en tid som denne, hvor mange land står foran akutte kriser. Det er derfor bemerkelsesverdig at regjeringen i sitt budsjettforslag for neste år ønsker å redusere bevilgningen til kjernestøtten til både UNDP og UNICEF med 50 millioner kroner.
Hvordan begrunner statsråden kuttene, og hvilke reaksjoner har kommet fra FN-organisasjonene?",Ingjerd Schie Schou,Høyre,2022-11-03,2022-11-09
3416,2022-2023,"Statsråden gjorde i spørretimen 26. oktober et forsøk på å svare på mine spørsmål knyttet til Ringeriksbanen. Det ble en del medieoppmerksomhet av det. Nå har avisen Hallingdølen fulgt opp saken og funnet ut at statsråden er gitt anbefalinger av Nye Veier i brev som departementet har unntatt offentlighet, som er stikk motsatte anbefalinger av de han selv tok til orde for i nevnte spørretime. 
Har statsråden fått anbefalinger fra Nye Veier om å bygge Ringeriksbanen og E16 hver for seg og ikke som et fellesprosjekt?",Morten Wold,Fremskrittspartiet,2022-11-03,2022-11-09
3417,2022-2023,"Fleire frå regjeringspartia hevdar grunnrenteskatten både på oppdrettsnæringa og for straumprodusentane berre rammar dei ""rike"". Rundt om i landet får vi dagleg høyre om lokale bedrifter i distrikta og distriktskommunar som fryktar betydelege negative konsekvensar av den greinlause grunnrenteskatten, med fare for betydelege tap av oppdrag og arbeidsplassar.
Kan statsråden gjere greie for korleis det er mogleg at den foreslåtte grunnrenteskatten på oppdrett og straumproduksjon ikkje skal få desse negative konsekvensane?",Frank Edvard Sve,Fremskrittspartiet,2022-11-02,2022-11-16
3418,2022-2023,"Regjeringen har i sine budsjettforslag gjort det til en tradisjon å kutte investeringer som vil sette oss som nasjon i stand til å utvikle oss innenfor det marine og maritime. I vår var det Ocean Space Centre regjeringen kuttet, deretter reagerte regjeringspartiene sine lokalpolitikere, og regjeringen snudde heldigvis. Nå er det havforskningen i Bergen som opplever regjeringen sitt kutt. Også her reagerer lokalpolitikere fra alle parti, også på regjeringen sin side. 
Vil regjeringen snu også her?",Helge André Njåstad,Fremskrittspartiet,2022-11-02,2022-11-09
3419,2022-2023," Kommunalminister Sigbjørn  Gjelsvik nektet nylig å publisere en uavhengig forskningsrapport  hans eget departement bestilte fra Forsvarets forskningsinstitutt,  om vurdering av risiko for uønsket påvirkning av valg i Norge. At  en forskningsrapport ikke publiseres, er i seg selv ikke helt uvanlig,  men det er heller ikke det som er poenget her. Poenget, og det dypt  alvorlige i saken, er begrunnelsen kommunalministeren ga for å nekte  publiseringen: 

Heldigvis er det sjelden man ser statsråder som så tydelig forsøker å undergrave forskningens uavhengighet og integritet når man selv ikke liker forskningens innhold. Kommunalministeren bidrar til politisering av uavhengig forskning og polarisering av debatten og risikerer en avsporing når det vi burde diskutere, er hvordan vi best kan møte trusselen fra påvirkningsoperasjoner. Etterretningstjenesten skriver i Fokus 2022: 

Dette er helt reelle trusler, og Norge er ikke immun mot dem. 

Det skulle bare mangle at statsministeren i går omsider tok avstand fra Gjelsviks uttalelser, men kjernen i problemet består: kommunalministerens begrunnelse for å nekte publisering av en rapport av rent politiske årsaker. Hvordan kan en statsråd som politiserer og aktivt undergraver forskning om trussel- og risikobilde for norske valg, ha ansvaret for valggjennomføring?

",Ine Eriksen Søreide,Høyre,2022-10-26,2022-10-26
3420,2022-2023," Regjeringen har  lagt fram det de kaller et stramt budsjett. Jeg har allikevel bitt  meg merke i at det er noen bevilgninger som regjeringen har funnet  plass til å øke. Tilskuddet til dataspill har økt. Det samme gjelder  Kommunaldepartementets bevilgning til det såkalte Interreg-programmet,  der fylkespolitikere kan dra på ganske fine utenlandsreiser, bo  på hoteller og være på ulike seminarer og konferanser med betydelig  eller ubetydelig innhold. Samtidig gjør regjeringen store kutt og endringer  når det gjelder viktige bidragsytere til det norske velferdssamfunnet. 

Mange av tilbudene i den norske velferdsstaten har blitt drevet fram av nettopp ideelle aktører som har startet tilbud som etter hvert gjerne har blitt kopiert av det offentlige, eller blitt slått sammen med det offentlige tilbudet innenfor ulike helse- og hjelpetilbud til sårbare personer i vårt samfunn. Fortsatt består det norske samfunnet av mange viktige ideelle organisasjoner og institusjoner som bidrar til behandlingstilbud, hjelpetilbud og utdanning i ulike sektorer. De ideelle aktørene er etter min mening et viktig supplement og en del av tilbudet til ulike grupper av pasienter og personer. 

Er det et mål for statsministeren at ideelle aktører og andre ikke-statlige tilbud skal skyves ut for å sikre at mest mulig tjenester skal leveres av staten? Hvis det ikke er sånn, hva vil statsministeren gjøre for at de ideelle og andre ikke-statlige tilbud får den forutsigbarheten som forsvant med et pennestrøk i budsjettforslaget som kom for neste år?

",Olaug Vervik Bollestad,Kristelig Folkeparti,2022-10-26,2022-10-26
3421,2022-2023," Regjeringa har føreslått  ein historisk kraftig auke i skattenivået neste år, og mykje av  skatteauken som er føreslått, har regjeringa ei grunngjeving for  – ja, mykje av det verkar dei ganske entusiastiske rundt. Formuesskatten  og utbyteskatten skal opp, for det meiner dei vil vere sosialt. Grunnrenteskatten  for kraftproduksjon skal opp, fordi ein meiner at det er for høg  profitt. Ein kan diskutere det fram og tilbake, men regjeringa har  i det minste ei grunngjeving, og vi får tru dei på at dei meiner  det. 

Det regjeringa derimot ikkje har grunngjeve, er kvifor arbeidsgjevaravgifta skal opp neste år. Alle bedrifter i dette landet som har tilsett det som ikkje er «vanlege folk», altså dei som har ei samla inntekt over 750 000 kr, får ei samla skatterekning på 7,7 mrd. kr. Arbeidsgjevaravgifta har ikkje vore differensiert på inntekt før, no vert ho det. Bedriftene klør seg i hovudet over byråkratiet det vil skape, over korleis det påverkar lønsoppgjeret, men først og fremst over kvar dei skal finne pengane til å betale. Nokre bransjar er særleg hardt ramma, f.eks. IT-næringa, der innsatsfaktoren er folk, flinke folk, og der arbeidsmarknaden er internasjonal. 

På eit seminar her på Stortinget i går varsla fagforeininga Tekna at IT-selskap allereie no planlegg å flytte arbeidsplassar ut av landet som følgje av denne auka arbeidsgjevaravgifta. Men dette rammar mykje breiare enn IT-næringa. Det er hundretusenvis av private verksemder i dette landet som no må betale ekstra arbeidsgjevaravgift.

I Hurdalsplattforma skriv regjeringa at dei vil «føre en forutsigbar og ansvarlig skattepolitikk overfor næringslivet».

På høyringa i finanskomiteen førre veke var alle høyringsinstansar som uttalte seg, kritiske til dette forslaget. Ingen forstod kvar det kom frå, og kva grunngjevinga var. Kan statsministeren forklare kva han har tenkt?

",Sveinung Rotevatn,Venstre,2022-10-26,2022-10-26
3422,2022-2023," Over hele landet ligger tusenvis  av mennesker med store smerter i mørke rom, bak nedrullede gardiner.  De har ME. 

Funn fra et forskningsprosjekt i Fafo og SINTEF har kartlagt hvordan ME-syke har det i Norge. De bekrefter det mange har forsøkt å fortelle i årevis: Tilbudene mangler, og de får ikke hjelpen de trenger. ME-syke blir møtt med mistenkeliggjøring og mistro av både helsevesenet og Nav, og de må gjennomgå behandlinger som gjør dem sykere, for å bli vurdert til uføretrygd. Tallene er så høye som at 70 pst. av deltagerne i studien følte seg verre etter rehabiliteringsopphold, og 90 pst. ble sykere etter arbeidsprøving – 90 pst! Likevel krever Nav dette av dem.

Det britiske ekspertpanelet NICE kom i fjor med nye retningslinjer, der de fraråder de behandlingene som i dag er anbefalt i våre retningslinjer. Bred internasjonal forskning viser at tiltak som gradert trening og kognitiv terapi ikke hjelper, men faktisk kan gjøre ME-syke enda sykere. Til tross for det blir ME-syke i Norge fortsatt tvunget gjennom behandling som kan gjøre dem sykere. Det offentlige hjelpesystemet har sviktet ME-syke fullstendig. Forskerne bak det norske forskningsprosjektet sier at de er bekymret og forskrekket, og forteller om funn de beskriver som overgrep. Det gjør inntrykk.

Nå som vi har denne kunnskapen: Mener statsministeren at denne praksisen kan fortsette?

",Seher Aydar,Rødt,2022-10-26,2022-10-26
3423,2022-2023," For dem som ankom Stortinget  via Eidsvolls plass i morges, var det mulig å få vafler av Natur  og Ungdom, Naturvernforbundet og Greenpeace. Det viser at vi har  en veldig trivelig miljøbevegelse i Norge, men den har også et alvorlig  budskap. 

Mandag den 7. november starter klimaforhandlingene i Sharm el-Sheikh. Det er et møte hvor konfliktene mellom rike oljeproduserende land og land som blir rammet av klimaendringer, er svært tydelige. Til møtet kommer f.eks. Pakistan, med en fersk flomkatastrofe som la en tredjedel av landet under vann, og Somalia, med en av landets verste tørkeperioder noensinne. Verden over blir mennesker rammet av en klimakrise som allerede er i full gang. Også energisituasjonen i Europa påvirkes av det.

Norge på sin side kommer til møtet med rykende ferske planer om verdens nordligste oljefelt, Wisting, et felt som åpner opp for oljeutvinning i et nytt område, like ved den svært sårbare iskanten. Det er et oljefelt som vil bidra til produksjon av olje som når den brennes, vil slippe ut 200 mill. tonn CO2, det er fire ganger Norges totale utslipp. Det er et oljefelt som ifølge det FNs klimapanel har sagt, må bli liggende i bakken hvis verden skal nå 1,5-gradersmålet. 

Derfor lurer jeg på hva statsministeren tenker om hvordan det framstår at Norge jobber med å åpne verdens nordligste oljefelt på tross av klimapanelets anbefalinger, samtidig som verdens land samles for å løse klimaproblemene.

",Audun Lysbakken,Sosialistisk Venstreparti,2022-10-26,2022-10-26
3424,2022-2023," Knut og Erika June Flakk,  som representerer tredje og fjerde generasjon eiere og drivere av  Flakk Gruppen, sitter på galleriet og lytter i spenning til hva  statsministeren vil svare. Knut og familien har etablert en rekke  bedrifter opp gjennom årene, og har skapt et betydelig antall arbeidsplasser  både lokalt på Sunnmøre og ellers i landet. De siste årene har de  investert tungt innen reiseliv, og de har i dag mer enn 400 ansatte  i Norge. 

Familien Flakk har satset i bygder preget av fraflytting, som f.eks. på Øye i Norangsdalen, kjent for bl.a. fjellet Slogen. 270 mill. kr er investert i et fantastisk flott sveitserstilhotell fra 1891. Dette har gitt bygda 25 helårs arbeidsplasser. I nabobygda Hellesylt og på gården Ljøen like ved var planen å bygge to nye hotell, men investeringen på 600 mill. kr stoppes nå takket være statsbudsjettet til regjeringen. Knut sa på møtet med mørebenken: Vi ønsker å fortsette å bo i Norge. Vi ønsker å bidra til fellesskapet, ved å både skape arbeidsplasser og betale skatt. Men vi kan ikke fortsette å tappe bedriftene våre for å betale formuesskatt på arbeidende kapital. 

Flakk-familien betaler mer i formuesskatt enn det samlede overskuddet i selskapet. Regjeringen fører en politikk som svekker det norske private eierskapet og stopper betydelige investeringer. Knut og familien ønsker å bo i Norge, men opplever at det blir en større og større belastning for bedriften i takt med at formuesskatten øker. De tvinges til å ta ut store beløp i utbytte for å betale formuesskatt og fylle opp statskassen i Oslo, istedenfor at pengene blir igjen på Sunnmøre for å investere i ny virksomhet og nye arbeidsplasser. 

Hva vil statsministeren gjøre for å unngå at enda flere gründere og viktige skattytere forlater Norge og investeringene stopper opp? Mener statsministeren det er rimelig at norskeide private bedrifter, som Flakk Gruppen, har en høyere skattebelastning enn statlig og utenlandsk eide bedrifter i Norge?

",Sylvi Listhaug,Fremskrittspartiet,2022-10-26,2022-10-26
3425,2022-2023," Det er dessverre et skille  mellom dem som sliter med rus, og resten av befolkningen. De er  de svakeste og sykeste pasientene våre. Rusavhengige lever rundt  20 år kortere enn resten av befolkningen, og i tillegg dør rundt  240 mennesker av overdose i året i landet vårt. Når en person lever  med rusavhengighet, rammer det også de nærmeste hardt. Alle døgnets  timer består av våkenetter, frykt, manipulasjon og konstant utrygghet. 

Da vi kom i regjering i 2013, hadde vi en klar diagnose på utfordringene i rusomsorgen. Det var for mange hull i behandlingen og for lite valgfrihet for pasientene. I tillegg var ventetidene for behandling altfor lang, og for få ble rusfrie. Høyre halverte ventetidene for rusbehandling frem til koronapandemien traff samfunnet vårt. Et viktig ledd i arbeidet for kortere ventetider var innføringen av fritt behandlingsvalg – en historisk styrking av de rusavhengiges rett til å velge blant et større mangfold av behandlingssteder, men også et bidrag til å sikre etableringen av flere behandlingsplasser for denne pasientgruppen. 

Regjeringen skal nå avvikle rettigheten fra 1. januar 2023. Det er ni uker til. Dette gjør regjeringen uten å ha en tydelig plan for hvordan pasientene skal sikres det samme helsetilbudet som det de får i dag. Det er lite spor av at det er foretatt anbudsrunder for å sikre pasientene det samme tilbudet etter at avviklingen har skjedd. Rusavhengige pasienter, pårørende og helsepersonell er nå bekymret for om regjeringen tvinger frem en avvikling av valgfrihetsreformen, som Solberg-regjeringen innførte, uten å ha oversikt over konsekvensene det faktisk får.

Mitt spørsmål er om regjeringen egentlig har utredet disse konsekvensene av forslaget, og kan statsministeren redegjøre for hvordan dette vil påvirke behandlingskapasiteten til disse sårbare pasientene?

",Henrik Asheim,Høyre,2022-10-26,2022-10-26
3426,2022-2023,"Regjeringa har lagt fram framlegget sitt til statsbudsjett, der rammene til fylkeskommunane ikkje akkurat har auka i takt med kostnadane. Samferdselssektoren er betydeleg i fylka, der både buss, båt, ferjer og alle funksjonskontraktane for drifta av fylkesvegane blir ramma av skyhøge drivstoffprisar og kraftig prisvekst generelt.
Kan statsråden forklare korleis fylkeskommunane skal klare å oppretthalde dagens drift innan transport og samferdsel i 2023?",Frank Edvard Sve,Fremskrittspartiet,2022-10-25,2022-11-09
3427,2022-2023,"Fremskrittspartiet registrerer at det er mye frustrasjon fra næringslivet over strømstøtten og tiltak overfor næringslivet. Vi hørte i høringene i forrige uke at næringslivet er bekymret, og hører også om bedrifter som står i fare for å måtte avvikle virksomheten.
Hva mener statsråden om de tydelige meldingene fra næringslivet, og hvilke helt konkrete tiltak vil statsråden ta initiativ til for å sørge for at normalt bærekraftige bedrifter kommer seg gjennom denne vanskelige tiden?",May Helen Hetland Ervik,Fremskrittspartiet,2022-10-20,2022-10-26
3428,2022-2023,"Regjeringen følger ikke opp anmodningsvedtak fra Stortinget om dyrevelferd, spesielt for svin. I statsbudsjettet, under omtale av oppfølging av vedtak om bedre forhold for gris, vises det til arbeidet med en dyrevelferdsmelding, til tross for at dette eksplisitt er vedtatt utenom anmodningen om en dyrevelferdsmelding. Kravene til mykt underlag for gris, som var omhandlet i Stortingets vedtak, er tatt ut av utkastet til ny forskrift for kløvdyr. 
Hvorfor følger ikke statsråden opp vedtak fra Stortinget?",Ingvild Wetrhus Thorsvik,Venstre,2022-10-20,2022-10-26
3429,2022-2023,"I energi- og miljøkomiteens høring om statsbudsjettet for 2023 kom kraftaktørene som deltok, med kraftig kritikk av de nye skatteregimene som planlegges å innføres snarlig, og med tilbakevirkende kraft, uten forutgående høringsrunder og konsekvensutredninger. 
Planlegger regjeringen fortsatt å innføre disse skatteregimene, uten en grundig forprosess og med de uante konsekvenser skatteregimet kan bety for kraftproduksjonen og nye kraftprosjekter, eller pauser man og gjennomfører grundig forarbeid før skatteendringene vedtas?",Marius Arion Nilsen,Fremskrittspartiet,2022-10-20,2022-10-26
3430,2022-2023,"I regjeringens forslag til statsbudsjett for 2023 foreslås det å redusere 62 nye LIS1-stillinger til 31. En kartlegging utført av Allmennlegeforeningen viser at over 235 000 innbyggere per 1. september 2022 mangler fastlege. 
I dagens situasjon, med stor mangel på fastleger, mener statsråden at regjeringens halvering av antall LIS1-plasser vil bidra til å forbedre fastlegekrisen ved at flere leger kommer raskere i arbeid, eller mener hun at kuttet vil forverre fastlegekrisen fordi færre leger vil kunne komme ut i arbeid?",Himanshu Gulati,Fremskrittspartiet,2022-10-20,2022-10-26
3431,2022-2023,"""Det var som å trå inn i en rosehage"". Dette sa ME-syke Christine til TV2 om å få kreft. Som kreftsyk opplevde hun å bli møtt av et empatisk helsevesen som sto parat til å gi henne omsorg og all tilgjengelig behandling. Som ME-syk opplevde hun mistenkeliggjøring og mangel på rettigheter og hjelp da hun var totalt pleietrengende. En ny undersøkelse viser at Christines opplevelser ikke er unntaket, men regelen for ME-syke. 
Vil statsråden gjøre noe for at ME-syke skal få samme hjelp av velferdsstaten som andre alvorlig syke?",Mímir Kristjánsson,Rødt,2022-10-20,2022-10-26
3432,2022-2023,"I forbindelse med at fødeavdelingen i Kristiansund er blitt stengt til tross for at det er gjort et stortingsvedtak om at den skal holdes åpen, har statsråden uttalt at stortingsvedtaket er å betrakte som en ""ambisjon"". Dette utsagnet har vekket en del oppsikt, da det gir uttrykk for at styrene i helseforetakene står fritt til å overprøve vedtak i det høyeste folkevalgte organet i landet. 
Mener statsråden at sykehusene bør ligge under de folkevalgtes kontroll, og mener hun i så fall dette blir ivaretatt i helseforetaksmodellen?",Seher Aydar,Rødt,2022-10-20,2022-10-26
3433,2022-2023,"Regjeringen har allerede fjernet tilskuddsordningen for trygghetsboliger for eldre, og i forslaget til statsbudsjett for 2023 foreslår regjeringen å fjerne tilskuddsordningen for heis og sette investeringstilskuddet for heldøgns omsorgsplasser i institusjon og omsorgsboliger på vent. Alle ordningene er viktige for å ta hensyn til at det blir flere eldre.
Mener statsråden at disse kuttene er politikk som setter kommunene i bedre eller dårligere stand til å gi eldre en trygg og god alderdom?",Erlend Svardal Bøe,Høyre,2022-10-20,2022-10-26
3434,2022-2023,"I den ordinære spørretimen 4. mai 2022 svarte finansministeren bekreftende på mitt spørretimespørsmål om 23,68 kroner for bensin på Shell Sola var en høy pris, noe som altså var prisen 3. mai. ""Jeg synes det er en høy pris"", svarte statsråden. 19. oktober var prisen 22,69 kroner for bensin på Shell Sola. I regjeringens forslag til statsbudsjett legges det opp til en økning av de totale drivstoffavgiftene, slik at pumpeprisen på bensin vil stige.
Er det slik å forstå at statsråden mener at 22,69 kroner er en for lav pris?",Roy Steffensen,Fremskrittspartiet,2022-10-20,2022-10-26
3435,2022-2023,"Regjeringens forslag til helsebudsjett for 2023 viser med all tydelighet at Senterpartiet og Arbeiderpartiet bruker de eldre som salderingspost. Til tross for at det blir flere eldre som trenger sykehjemsplass/omsorgsbolig, velger regjeringen å kutte i alt av statlige tilskudd til nye sykehjemsplasser. Trondheim kommune sier de må ta opp lån på 1 100 millioner kroner for å bygge sårt tiltrengte sykehjemsplasser som følge av fjerningen av tilskuddet. 
Mener statsråden det er bedre at Trondheim må betale hele summen av egen lomme, enn at staten er med og bidrar?",Bård Hoksrud,Fremskrittspartiet,2022-10-20,2022-10-26
3436,2022-2023,"Regjeringens beslutning om oppsplitting og utsettelse av E16 og Ringeriksbanen har skapt sjokkbølger – faktisk fra Oslo til Bergen. Kommuner som Hole og Ringerike har lagt alt til rette og sett frem til det store løftet dette prosjektet skulle gi. Kommunene i Hallingdal likeså. Nå frykter mange at det viktige samferdselsprosjektet vil avvikles. Arbeiderpartiordføreren i Ringerike sier regjeringens beslutning er uakseptabel og skuffende. 
Er statsråden enig med ordføreren i at beslutningen er uakseptabel og skuffende?",Morten Wold,Fremskrittspartiet,2022-10-20,2022-10-26
3437,2022-2023,"I Hurdalsplattforma står det: ""Norske bedrifter skal ha gode, forutsigbare og stabile rammevilkår som legger til rette for private investeringer og videre vekst."" Likevel vil regjeringa innføre 5 pst. ekstra arbeidsgivaravgift på inntekter og ytingar over 750 000 kroner. Det slår særleg hardt ut for bedrifter som har ein stor del høgt utdanna tilsette, har stort eksport- og vekstpotensial og konkurrerer internasjonalt. 
Korleis meiner statsråden dette heng saman med ambisjonane om føreseielege og stabile rammevilkår for norske bedrifter?",Alfred Jens Bjørlo,Venstre,2022-10-20,2022-10-26
3438,2022-2023," I forslaget til forsvarsbudsjett  for 2023 står det:

Videre står det å lese at regjeringen foreslår et forsvarsbudsjett på 75,8 mrd. kr, en økning på 6,8 mrd. kr sammenlignet med saldert budsjett 2022. Dette er en økning på om lag 9,8 pst. Justert for kompensasjoner, tekniske endringer og inntektsøkninger øker regjeringen forsvarsbudsjettet med 7,8 pst, om lag 4,5 mrd. kr sammenlignet med saldert budsjett 2022.

Regjeringens fortelling om forsvarsbudsjettet før budsjettframleggelsen og etter budsjettframleggelsen har vært fortellingen om en betydelig satsing på forsvar og beredskap. Statsbudsjettets Gul bok forteller imidlertid en helt annen historie:

Spørsmål: Har regjeringen lagt fram et budsjettforslag for 2023 som gir en realnedgang eller en realøkning? Og hvor stor er i så fall realnedgangen eller realøkningen?

",Hårek Elvenes,Høyre,2022-10-19,2022-10-19
3439,2022-2023," Arbeiderpartiet har  hevdet at de vil legge fram en ny kvotemelding for Stortinget, såkalt  kvotemelding 2.0. Det er i realiteten kun en videreføring av den  allerede vedtatte kvotemeldingen og en avklaring av de punktene  som flertallet i Stortinget påpekte under forrige behandling. Statsråden  har i debatter framstilt seg som veldig høy og mørk og har vært  klar på at han ville levere en melding til Stortinget før jul, og  ikke minst at han vil legge fram en melding med hele næringen i  ryggen. Når man ser på de punktene som diskuteres i næringen i dag,  som allerede var avklart i den forrige meldingen, og at statsråden  nå ikke helt vet når han vil levere meldingen til Stortinget, kan  man vel hevde at statsråden bommet på hoppkanten og landet på kulen. 

Norges Fiskarlag klarte ikke å bli enige internt om høringsuttalelse og klarte ikke å sende inn høringsuttalelse før fristen. Ser statsråden at regjeringen skaper unødig støy og uforutsigbarhet i fiskerinæringen, og at det vil bli vanskelig å levere en melding som hele næringen stiller seg bak? Og til slutt, ikke minst: Når vil statsråden legge fram meldingen for Stortinget?

",Bengt Rune Strifeldt,Fremskrittspartiet,2022-10-19,2022-10-19
3440,2022-2023," Jeg har lurt på hvorfor kunnskapsministeren  ikke har villet møte bl.a. meg i debatt siden skolestart. Mediene  gjorde mange forsøk på å få statsråden i studio, men fikk alltid  nei. Det var en alvorlig situasjon for elevene under streiken, og  statsråden har ansvaret for elevenes lovfestede rett til opplæring  og et godt skolemiljø. Jeg forstår selvsagt at hun har travle dager,  men jeg håper at statsråden framover vil ta seg tid til å diskutere  sektoren hun har det overordnede ansvaret for.

Lærernes streik var helt legitim. Det Venstre var bekymret for, var manglende oppfølging under streiken og konsekvensene det ville ha for elevene når de skulle tilbake til skolen. Da august gikk mot slutten, spurte jeg statsråden om hun ville komme med en tiltakspakke for elevene som var hardest rammet av streiken og pandemien, slik Venstre og Solberg-regjeringen gjorde gang på gang under pandemien. Den 5. september svarte statsråden at hun ikke så det som hensiktsmessig, men ville «fortløpende vurdere om det er behov for ytterligere tiltak for å styrke skolens arbeid med å følge opp de elevene som kan ha behov for ekstra støtte i tiden fremover». Hun kunne ikke vise til en eneste rapport hun hadde fått, selv etter tre måneder med streik. Det var dermed uklart hva hun faktisk visste om hvordan det gikk med elevene, og hva hun baserte disse vurderingene på. 

I dokumentene fra regjeringen kommer det fram at de ikke fikk noe dokumentasjon på streikens konsekvenser for elevene før 16. september. Denne datoen er viktig, for samme morgen publiserte nemlig NRK en sak om at statsråden verken hadde bestilt eller fått en eneste rapport om konsekvensene av streiken. I saken avdekket NRK at verken Utdanningsdirektoratet, Statsforvalteren eller andre hadde blitt spurt av, eller hadde fortalt til, regjeringen om konsekvensene av streiken, selv om statsråden elleve dager tidligere sa til Stortinget at hun fortløpende vurderte tiltak. 

Jeg lurer derfor på når statsråden faktisk bestilte denne rapporten fra Utdanningsdirektoratet, og om det først skjedde da NRK skulle lage mediesak.

",Abid Raja,Venstre,2022-10-19,2022-10-19
3441,2022-2023," En av de store utfordringene  vi har på både kort og lengre sikt, er å sikre arbeidslivet den  kompetansen de trenger, og ungdom og voksne tilstrekkelig utdanning  som gjør at ingen går ut på dato i arbeidslivet. Selv om vi har  kommet godt ut av pandemien og igjen har høy sysselsetting og lav  ledighet, er det fortsatt mange unge som står utenfor arbeidslivet,  og nesten 600 000 voksne som ikke har fullført videregående skole.  Norges Banks bedriftsanalyse viser at det er en større ubalanse  mellom tilbud og etterspørsel i arbeidsmarkedet i 2022 enn noen  gang tidligere, og seks av ti bedrifter melder om mangel på folk og  kompetanse. Vi må med andre ord bli bedre til å koble de som står  utenfor arbeidslivet, med ledige jobber og gi folk muligheten til  å omstille seg til nye jobber som skapes. 

Det må derfor legges bedre til rette for at voksne kan fullføre videregående skole. Selv om Støre-regjeringen viderefører fullføringsreformen, ser vi en bekymringsfull retning i utdanningspolitikken for øvrig. Skolefritid prioriteres fremfor fag og kvalitet i skolen, og de store pengene brukes på struktur fremfor innhold. Dette er tiden til å investere mer i kunnskap og kompetanse. Da er det vanskelig å forstå at regjeringen kutter målrettet i kompetansetiltak rettet mot voksne og næringsliv. Det gjelder bransjeprogrammene for å lette omstilling, Kompetansepluss og forsøk med modulbasert videregående opplæring for voksne.

Mitt spørsmål til kunnskapsministeren er: Hvorfor mener kunnskapsministeren at dette er riktig tidspunkt for å kutte tiltak som skal sikre voksne den kompetansen arbeidslivet trenger, og at ingen går ut på dato i arbeidslivet?

",Jan Tore Sanner,Høyre,2022-10-19,2022-10-19
3442,2022-2023," Forsvaret fyller særleg samfunnskritiske  funksjonar, og privatisering kan dermed få store konsekvensar. Risikoen  med å splitta opp ansvar og fagmiljø og med å mista kontroll med kven  som gjer kva, og kven som har tilgang på informasjon, er enda meir  alvorleg i Forsvaret enn i dei fleste andre sektorar. Når kvar eining  berre skal gjera akkurat det dei har fått i oppdrag og får betalt  for, når kvar aktør fyrst og fremst skal tenkja på eiga inntening,  går det fort ut over sikkerheita, kontrollen og kvaliteten på det  arbeidet som blir gjort. Risikoen for at andre enn dei som skal  ha tilgang på eit område eller på informasjon, faktisk får det,  aukar. Eg går ut frå at statsråden er einig i alt dette. 

Likevel har me ikkje sett teikn til at regjeringa tek grep for å styrkja dei fagmiljøa som er særleg utsette for privatiserings- og oppsplittingsiveren til den førre regjeringa. Det gjeld bl.a. vedlikehald, IKT og cyberforsvar, og det gjeld reinhald. Den førre regjeringa konkurranseutsette reinhaldet. Kva blei resultatet? Jo, bl.a. at vektarar måtte fotfølgja reinhaldspersonell fordi dei mangla sikkerheitsklarering. Sikkerheitsklarerte arbeidsfolk som hadde gjeve av sine beste år og si beste helse for å sikra eit godt reinhald i Forsvaret, blei altså utsette for meiningslaus høgreideologi. 

Regjeringa har lovt at dei vil ta reinhaldarane tilbake i Forsvarets eigne rekkjer, og her hadde regjeringa ein gyllen sjanse til å halda ord, når kontraktane med dei private selskapa no snart går ut. I staden blir det altså enda ein runde med konkurranseutsetjing. Ein kan lura på kvifor det tek så lang tid å oppfylla eigne lovnader, og kvifor regjeringa vel å utsetja reinhaldarane for enda meir usikkerheit og samtidig utsetja Forsvaret for dei negative konsekvensane av at reinhald blir utført av andre enn Forsvaret sjølv. Så spørsmålet er: Når vil det bli gjeve eit oppdrag til Forsvarsbygg eller ein annan etat om å starta arbeidet med å innkontraktera reinhaldet?

",Ingrid Fiskaa,Sosialistisk Venstreparti,2022-10-19,2022-10-19
3443,2022-2023," Regjeringen besluttet  tidligere i år å terminere kontrakten for anskaffelse av NH90 maritime  helikoptre. Det er en beslutning som Fremskrittspartiet støtter.  Leverandøren har ikke levert i henhold til kontrakt, og da er det  naturlig å avslutte anskaffelsesprosessen, for øvrig noe man skulle  gjort langt tidligere. 

Med dette som bakteppe er det oppstått et prekært behov for maritime helikoptre til Kystvakten og fregattbåtene. Jeg stilte derfor i forrige uke et skriftlig spørsmål til forsvarsministeren om statsråden ville treffe tiltak som gjør det mulig for Norge å benytte de fem NH90-helikoptrene som allerede er levert, som står på Bardufoss flystasjon. Det ville sikret umiddelbar tilgang til helikopterkapasitet inntil nye eller innleide helikoptre er på plass. 

Svaret fra statsråden, som jeg for øvrig fikk et par dager for sent, var av det underlige slaget. Det ble hevdet:

Dette svaret er imidlertid det helt motsatte av det leverandøren selv har uttalt. 13. oktober i VG er representanten for NHIndustries i Norge, Aage Jørgensen, sitert på følgende: 

Videre:

Ønsker statsråden på nytt i dag å gjenta den feilaktige informasjonen: «Etter at kontrakten er hevet, har vi ikke rett til å benytte helikoptrene frem til tilbakeleveringen har skjedd»? Eller er det slik at statsråden ikke har fått med seg at produsenten har tilbudt Norge å benytte helikoptrene uavhengig av kontraktens ordlyd? 

",Christian Tybring-Gjedde,Fremskrittspartiet,2022-10-19,2022-10-19
3444,2022-2023," Då regjeringa i september kunngjorde  eit skjerpa skatteregime på havbruk, kom dette fullstendig overraskande  på næringa. Forutan den historisk høge skatteauken var det i tillegg  eit brot med det som har vore eit kvalitetsstempel hos oss, nemleg  å leggje til rette for føreseielege og breie forlik når det gjeld  rammevilkåra for næringslivet vårt. Regjeringa skapte òg eit inntrykk  av at skattegrepet var absolutt nødvendig for å berge landet gjennom  ei økonomisk krise, og kritiske spørsmål blei avfeia med det. Men  då statsbudsjettet blei lagt fram i oktober, kunne statsminister  Støre derimot fortelje at formålet med den nye grunnrenteskatten  på havbruk var å sikre varige inntekter til det offentlege. Sidan  regjeringa si offentleggjering av grunnrenteskatten har konsekvensane  alt begynt å vise seg. Fleire selskap, som f.eks. Overhalla Betongbygg  og SinkabergHansen, har varsla om permitteringar av mange tilsette,  og investeringar for over 25 mrd. kr har blitt fryste, nedskalerte  eller avvikla.

Synest fiskeri- og havministeren at eit skatteregime som omgåande fører til tap av arbeidsplassar og bortfall av investeringar, er eit positivt bidrag til Noregs stilling som verdsleiande innan havbruk?

",Olve Grotle,Høyre,2022-10-19,2022-10-19
3445,2022-2023,"Regjeringa har planlagt å stenge Lærdalstunnelen i eit heilt år. Dette vil skape store problem for heile Sogneregionen og for aust–vest-transport. Det finst ikkje omkjøyringsmoglegheiter. 
Har statsråden vurdert å bygge eit nytt løp og sett på samfunnsøkonomien ved eit slikt grep framfor heil- og nattestenging av denne viktige vegen?",Helge André Njåstad,Fremskrittspartiet,2022-10-19,2022-10-26
3446,2022-2023,"Regjeringa planlegg ein omfattande grunnrenteskatt på oppdrett og havbruk, som har møtt svært stor motstand med store protestar frå heile kystbeltet frå Arendal til Trøndelag. Representantar frå regjeringspartia snakkar om at ""rikingane"" skal rammast, men realiteten er nok at eit hav av mellomstore og små bedrifter landet rundt blir råka knallhardt av dette forslaget, med fare for betydeleg tap av oppdrag og arbeidsplassar.
Kan statsråden vise sine berekningar av tapte statlege og kommunale inntekter grunna dette forholdet?",Frank Edvard Sve,Fremskrittspartiet,2022-10-19,2022-10-26
3447,2022-2023,"Utdanning er en av de viktigste satsingene i utviklingspolitikken for fattigdomsbekjempelse, for varig vekst og for jenters frihet. For regjeringen Solberg var dette et av de viktigste satsingsområdene. På statsråd Anne Beathe Tvinnereims vakt har dette området systematisk blitt nedprioritert, både i framlegg til årets statsbudsjett og i budsjettforhandlinger med SV. I neste års budsjett foreslår regjeringen nok en gang å kutte i bevilgningen til utdanning, med hele 270 mill. kroner. 
Hvordan forsvarer statsråden dette?",Ingjerd Schie Schou,Høyre,2022-10-18,2022-10-26
3448,2022-2023,"Siden den kurdiske kvinnen Jina Amini ble drept, har protestene mot regimet i Iran vokst seg store. Demonstrantene blir utsatt for vold, tortur, drap, fengsling og bortføring. Motstanden er likevel sterk, og folket protesterer for ""kvinne–liv–frihet"". Samtidig slår PST fast at Iran misbruker sin offisielle representasjon i Norge til å kartlegge og overvåke opposisjonelle her. Dette truer både dem som ytrer seg her, og deres gjenværende familie i Iran. 
Vil utenriksministeren kalle Irans ambassadør inn på teppet?",Seher Aydar,Rødt,2022-10-13,2022-10-19
3449,2022-2023,"Fremskrittspartiet har lenge etterlyst strømstøtte for næringslivet, men må konstatere at forslaget fra regjeringen ikke er godt nok. I Finansavisen 30. september kan vi lese ""Fra regjeringshold blir opposisjon, bedrifter og organisasjoner møtt med at det er konsensus om strømstøtteordningen. Det er svært langt fra sannheten, skriver lederne i alle Sør-Norges næringsforeninger"". 
Hva tenker statsråden om at disse næringsforeningene har en helt annen vurdering av strømstøtten enn statsråden har, og vil statsråden ta initiativ til å forbedre ordningen?",Roy Steffensen,Fremskrittspartiet,2022-10-13,2022-10-19
3450,2022-2023,"Antall permitteringer og oppsigelser går stadig oppover, konkurstallene likeså, og næringslivet roper varsko om situasjonen. Regjeringens svar til næringslivet er en strømpakke som monner lite og hjelper få. Det som derimot merkes, er den økte skattebyrden på 46 milliarder kroner i statsbudsjettet. Norsk næringsliv mister konkurransefordelen med rimelig strøm, men gis ulempen med store særnorske kostnader på eierskap: økt formueskatt og utbytteskatt. 
Kan statsråden avklare om regjeringen ønsker privat næringsliv og norsk eierskap bort?",Marius Arion Nilsen,Fremskrittspartiet,2022-10-13,2022-10-19
3451,2022-2023,"Undertegnede stilte nylig et skriftlig spørsmål til statsråden om at saksbehandlingstiden for pleiepenger har økt drastisk i nyere tid, og at flere foreldre med alvorlig syke og døende barn opplever det som veldig belastende at saksbehandlingstiden har gått fra å være få uker helt opp til fire måneder. Det var betryggende at statsråden i svaret anerkjente problemstillingen, men det ble ikke varslet noen tiltak annet enn at departementet følger utviklingen.
Kan statsråden gjøre noe mer konkret for å avhjelpe situasjonen?",Anna Molberg,Høyre,2022-10-13,2022-10-19
3452,2022-2023,"Økte priser på strøm, drivstoff, mat og bolig gjør det stadig vanskeligere for norske familier. Verst går det utover dem som har minst fra før av. SIFO har funnet ut at 200 000 husholdninger nå er så ille ute at de kan bli nødt til å stå over måltider for å få endene til å møtes. Priskrisen gjør at flere norske barn vil vokse opp i fattigdom, og ikke får de samme mulighetene som sine klassekamerater. Vi vet at barnetrygd reduserer barnefattigdommen.
Hvorfor vil statsråden gjennomføre et reelt kutt i barnetrygden i 2023?",Marie Sneve Martinussen,Rødt,2022-10-13,2022-10-19
3453,2022-2023,"På samme måte som smør, kaffe og drivstoff blir dyrere, skyter også husleia i været. Vi vet at mennesker med lav og middels inntekt er overrepresentert på det norske leiemarkedet. Sårbare familier er med andre ord prisgitt bolighaienes forgodtbefinnende og står ubeskyttet i møte med de galopperende prisene. I Danmark har Folketinget tatt grep som beskytter leietakerne fra stigende leiepriser, og innført tak på husleieøkning.
Vil statsråden vurdere prisregulerende tiltak i leiemarkedet i Norge?",Tobias Drevland Lund,Rødt,2022-10-13,2022-10-19
3454,2022-2023,"Frivillige organisasjoner forteller om rekordlange matkøer i norske byer. En fersk rapport fra SIFO slår fast at over 200 000 norske familier hopper over måltider eller har søkt hjelp fra Nav eller frivillige organisasjoner på grunn av fattigdom. Likevel velger regjeringen å kutte i bevilgningen til organisasjonen Matsentralen, som er ansvarlig for distribusjon av mat til frivillige organisasjoner.
Hvordan kan statsråden rettferdiggjøre et slikt kutt når matkøene vokser i Norge?",Mímir Kristjánsson,Rødt,2022-10-13,2022-10-19
3455,2022-2023,"I sentrum av norske byer kan man i dag se et syn som ikke er Norge verdig. Det står lange køer av vanlige folk. De venter ikke på å få komme inn på konserten eller på muligheten til å kjøpe joggesko i et begrenset opplag. Nei, de venter på å få utdelt mat, fordi de ikke har råd til å kjøpe den selv. Slik skal vi ikke ha det i Norge. Vi har bygget opp en velferdsstat som skal sikre alle mennesker det mest nødvendige.
Hvor er Nav når matkøene øker, og hvorfor får de ikke hjelp der?",Bjørnar Moxnes,Rødt,2022-10-13,2022-10-19
3456,2022-2023,"Ny forskning gjort ved NTNU viser at elevene har fått 1 567 flere timer på skolen, og at 1.–4. trinn har fått nesten alle de ekstra timene. Barna har hovedsakelig fått flere timer i norsk og matematikk, mens de praktiske fagene har blitt nedprioritert. Ifølge Statistisk sentralbyrå kommer Norge til å mangle nesten 100 000 fagarbeidere fram mot 2035. 
Hva vil statsråden gjøre for å styrke praktisk læring i hele utdanningsløpet og fra første stund, som er tilpasset også de yngste elevene, og for at flere unge senere skal velge yrkesfag på videregående?",John-Peder Denstad,Rødt,2022-10-13,2022-10-19
3457,2022-2023,"I regjeringens statsbudsjett ligger det ingen bevilgninger til strømstøtte for små butikker i Merkur-ordningen. Mange små butikker ute i distriktene sliter i dag og risikerer fremover å bli lagt ned på grunn av at inntjeningen ikke står i stil med utgifter grunnet ekstreme strømpriser. Mange fastboende og hyttefolk risikerer derfor å måtte reise langt for å kunne handle nødvendige varer. 
Vil statsråden gi strømstøtte til småbutikker gjennom Merkur-ordningen?",Sigbjørn Framnes,Fremskrittspartiet,2022-10-13,2022-10-19
3458,2022-2023," Overskrifter om at finansminister  Vedum varsler stramme tøyler i budsjettet har gått igjen i ukene  og månedene før budsjettframleggelsen. Statsministeren og finansministeren  har fortalt hvor vanskelig budsjettet vil bli, og at det ikke er rom  for å gjennomføre løftene fra regjeringsplattformen. Det er åpenbart  nødvendig med et stramt budsjett, for å unngå unødig press i økonomien  og at hele regningen bli veltet over på folk og bedrifter gjennom økte  priser og økte renter. 

Regjeringas fasit fikk vi forrige torsdag. Det var et budsjett med ekstraordinært store både inntekter og utgifter, og det var et budsjett med store skatteøkninger som vi knapt har sett maken til tidligere. Det var ikke et budsjett som kan regnes som stramt, eller som bidrar til å redusere presset i økonomien. Det bekrefter regjeringa selv i budsjettdokumenter, den beskriver det som nøytralt. 

I denne situasjonen ville det være naturlig å snu alle steiner for å se om det var mulig å redusere offentlige utgifter. Regjeringa velger heller å bruke ressurser på en oppsplitting av kommuner og fylker, f.eks. Det ville også være naturlig å sette i gang reformer som kan bidra til økt kvalitet og bedre bruk av skattebetalernes penger, og som ville øke handlingsrommet i årene som kommer. Bare en videreføring av jernbanereformen ville jo spart staten for betydelige midler.

Spørsmålet mitt går naturlig nok til finansministeren. Har finansministeren planer om å gjennomføre noen reformer som kan gi oss økt handlingsrom i årene som kommer, og som kan ruste oss bedre for de utfordringene vi vet vil komme? Det kunne være greit å få et svar som går ut over det å redusere litt konsulentbruk.

",Helge Orten,Høyre,2022-10-12,2022-10-12
3459,2022-2023," Meteorologene advarer  befolkningen mot ekstreme værfenomen for at vi skal kunne ta forholdsregler,  gjerne fortøye båten litt ekstra godt for å unngå farlige følger  av høststormene. Tilsvarende advarer helsemyndighetene oss mot farlige  virus for at vi skal kunne ta forholdsregler. Veimyndighetene advarer  befolkningen mot farlige veier. Klimamyndighetene advarer befolkningen  om klimaendringer. Sikkerhetsmyndighetene advarer befolkningen om  identitetstyveri. Sånn kan jeg fortsette. Alt dette kan gjøres for  at befolkningen skal kunne ta forholdsregler. 

Når det gjelder politiet i Oslo, velger man heller å underslå sannheten om kriminaliteten i hovedstaden, med den begrunnelsen at det er egnet til å skape frykt. Med det fratar man også befolkningen muligheten til å ta forholdsregler. De gjeldende retningslinjene for politiet i Oslo er at det som hovedregel ikke skal informeres offentlig via media om begåtte overfallsvoldtekter. Dette er begrunnet ut fra en bevisst avveining, hvor hensynet til å unngå frykt i befolkningen er gitt forrang fremfor hensynet til å opplyse befolkningen om kriminalitets- og trusselbildet i hovedstaden. 

Mener justisministeren at det er riktig av politiet i Oslo å dysse ned overfallsvoldtekter og ikke dele hendelser som det i media, med den begrunnelsen at det kan skape frykt? 

",Per-Willy Amundsen,Fremskrittspartiet,2022-10-12,2022-10-12
3460,2022-2023," Finansministeren skal få  hvile nå – jeg har et spørsmål til samferdselsministeren. 

Siden regjeringsskiftet har regjeringen gjort noen få grep i samferdselspolitikken. De har særlig vært opptatt av å reversere reformer som Solberg-regjeringen innførte, spesielt på jernbanen. Konkurranseutsettingen av jernbanestrekninger har blitt stoppet. Det skulle direktetildeles kontrakter på østlandsområdet i en slags konkurranse mellom Vy og Flytoget. Så ble noen sinte, i LO og andre steder, og så sier samferdselsministeren nå at han vurderer å slå sammen Vy og Flytoget. Da blir det altså bare én aktør som skal konkurrere om disse kontraktene. 

Det kan diskuteres hvor mange milliarder en sparte på å frigjøre investeringer i jernbanen ved å gi Go-Ahead, SJ og Vy Bergensbanen og de ulike fjerntogstrekningene, men det er åpenbart milliardbeløp, og det er åpenbart en besparelse. 

På veifeltet tok også den forrige regjeringen grep. Nye Veier ble etablert for å sikre utbygging av lengre strekninger. Veireformen har gjort alle bedre. To miljøer – Nye Veier og Statens vegvesen – konkurrerer om å bygge vei raskest mulig og billigst mulig. Resultatet er at vi får mer igjen for pengene når vi investerer i vei. Mens en på jernbane har nullet ut effektiviseringsgevinstene, er det derfor med stor interesse jeg leser kapitlet om Nye Veier i statsbudsjettet: 

Dette er godt skrevet og står i budsjettforslaget fra statsråden. Er statsråden enig i at Nye Veier AS er en suksess som bør videreføres?

",Trond Helleland,Høyre,2022-10-12,2022-10-12
3461,2022-2023," Uansett hvor fargerike  og uparlamentariske adjektiv jeg hadde valgt nå, hadde det vært  umulig for meg å overdrive konsekvensene av priskrisen for folk,  i alle fall for alle dem som ikke kan bruke sparetipsene fra Stein  Erik Hagen om å slå av bassenget i vinter. Finansministeren har sagt  at vi skal komme gjennom denne krisen som et samfunn med mindre  forskjeller. Det er jeg enig i. Jeg forstår at hovedoppgaven har  vært å finne inndekning i et budsjett som skal redusere oljepengebruken,  men det jeg ikke forstår, er at man velger å sende deler av regningen  for krisen til dem som rammes hardest av krisen, altså de som har  minst – i alle fall når det hadde vært mulig å få regnestykket til  å gå opp på andre måter, uten å øke bruken av oljepenger innenlands. 

Det er spesielt kuttet i dagpengene til de arbeidsløse som jeg synes er hjerterått og – etter å ha hørt replikkvekslingen med representanten Bergstø – helt bakvendtland, for dette er ikke ny politikk; det er politikk som er foreslått av en regjering før. Meg bekjent består dagens regjering av to partier – Arbeiderpartiet og Senterpartiet – som begge var imot denne omleggingen av dagpenger da den ble foreslått i 2017. Hadia Tajik sa på vegne av Arbeiderpartiet at omleggingen ville ramme folk med lav inntekt, kvinner som jobber deltid eller er midlertidig ansatt – de som har minst og står svakest, vil stå enda svakere, det vil øke forskjellene i Norge.

I Senterpartiets alternative budsjett for 2018, som er der man finner alle sannheter i verden, reverserte Senterpartiet den endringen. De skrev i sin merknad at de omgjorde endringen til regjeringen i dagpengeordningen fordi de mente at de hadde valgt å lytte til dem som kritiserte regjeringens endringsforslag for å være usosialt og uklokt. Mitt spørsmål blir da: Hva har forandret seg fra 2017 til i dag som gjør at den endringen ikke er usosial og uklok, men tydeligvis en god idé til hvordan man skal få regningen til å gå opp?

",Marie Sneve Martinussen,Rødt,2022-10-12,2022-10-12
3462,2022-2023," Mitt spørsmål går til finansministeren,  som jeg gjerne vil få gratulere med å ha lagt fram det første virkelig  gjennomarbeidede budsjettet fra Arbeiderparti–Senterparti-regjeringen. 

Som vi alle nok husker, sa regjeringen i fjor at de ikke hadde hatt god nok tid til å jobbe med budsjettet de la fram da. Derfor var det veldig mye som måtte rettes opp da vi satte oss ned for å forhandle om det. Etter budsjettforhandlingene med SV ble usosiale kutt som høyreregjeringen hadde påført folk i årevis, reversert. Jeg hadde håpet å slippe å bruke kreftene på den samme øvelsen i år, når regjeringen skulle komme med sitt første virkelig gjennomarbeidede budsjettforslag. 

Så kom forslaget i forrige uke – med kutt i ordningen for dagpenger. Ikke bare det: Dette er en blåkopi av forslaget som Solberg-regjeringen kom med til statsbudsjettet i 2018 – blåkopi i dobbel forstand. Det er samme ordlyd, samme begrunnelse, og det er knallblått. Det var et forslag som var så usosialt at det skapte sterke reaksjoner i LO, enorm mobilisering, og det ble faktisk stoppet. Det ble lagt tilbake i skuffen og har altså blitt hentet fram igjen nå, av en regjering som har gått til valg på å gjøre hverdagen tryggere for folk, en annen politisk kurs enn de blå. Et sånt kutt vil på ingen måte gjøre det lettere å få jobb, bare gjøre det veldig mye vanskeligere å være arbeidsløs. Med regjeringens forslag vil mange få mindre i dagpenger, og mange vil ikke få i det hele tatt.

Derfor vil jeg gjerne høre om det er sånn at finansministeren mener at vi i framtiden må regne med at gjennomarbeidede budsjettforslag fra dagens regjering faktisk innebærer å resirkulere forslag fra de blå som var så upopulære og usosiale at de ikke engang fikk støtte fra det forrige flertallet.

",Kirsti Bergstø,Sosialistisk Venstreparti,2022-10-12,2022-10-12
3463,2022-2023," Finansministeren kan bli  stående. 

Senterpartiet lovet velgerne at det skulle bli vanlige folks tur. Det har blitt vanlige folks nedtur. Køene hos Kirkens Bymisjon, Fattighuset og andre som deler ut mat, vokser nesten for hver dag som går. Det ropes varsku fra inkassobyrå om at stadig flere som tidligere greide seg helt fint, familier der begge er i jobb, nå har problemer med å få endene til å møtes. Situasjonen er svært vanskelig for mange pensjonister og uføretrygdede. En forbrukerøkonom roper varsku om at julen og januar kommer til å bli svært tøff for mange på grunn av utgiftseksplosjonen. 

Fremskrittspartiet vil sette ned avgifter på drivstoff og mat og tilbakebetale strømranet – alt blankt avvist av finansministeren. Finansministeren hevdet på NRK i beste sendetid at folk flest ville få mer å rutte med i år. Regnestykket er blitt grundig knust og tilbakevist. Folk flest kommer sannsynligvis til å få dårligere råd i år, og også neste år. Hva er så svaret fra regjeringen? 

Vanlige folk får skattelettelser neste år. For en person med en inntekt på mellom 400 000 kr og 450 000 kr utgjør dette 3 kr dagen, nok til å kjøpe en bærepose på REMA. Det er ikke i nærheten av å dekke inn utgiftene til renter, mat, drivstoff, strøm og mye mer. Arbeiderpartiet og Senterpartiet sørger for at staten blir rikere og alle andre fattigere. Regjeringen forsøker å sminke grisen, men de lykkes ikke. 600 mill. kr til fagforeningsfradrag – det har regjeringen råd til. LO får valuta for valgkampstøtten på over 40 mill. kr til venstresiden, mens enslige minstepensjonister som lever for mindre enn EUs fattigdomsgrense, får ikke en krone ekstra. 

Hvordan harmonerer valgløftene til Senterpartiet om at det er vanlige folks tur, med at det er foreslått – og vedtatt – norgeshistoriens største skatte- og avgiftsskjerpelse, 55 mrd. kr på litt over et år, som også vanlige folk taper på?

",Sylvi Listhaug,Fremskrittspartiet,2022-10-12,2022-10-12
3464,2022-2023," Etter ett år med rød-grønn regjering  ligger skattene an til å øke med over 50 mrd. kr. Med det skattesjokket  går regjeringen vekk fra den norske skattemodellen, der gode utredninger gir  grunnlag for bred tilslutning og langsiktighet, så man unngår sjokk  i økonomien. Fra bedrifter over hele landet hører vi om nedleggelser  og problemer som følge av økende priser. Så sender altså finansministeren bedriftene  tidenes skattesjokk. Det blir mindre lønnsomt å investere, mindre  lønnsomt å ansette og mer usikkerhet om fremtiden. 

Alt dette skjer på en måte som er helt ny i norsk politikk. Det utfordrer det fine med Norge, hvor det har vært forutsigbarhet og brede forlik rundt politiske beslutninger som endrer rammevilkårene for næringslivet. Til DN forteller sjefen for DNB Markets at det eneste investorer liker dårligere enn dårlige nyheter, er usikkerhet. Investorer vurderer å vekte seg ned i Norge, og hvis de skal stille med prosjektfinansiering for selskaper som ikke er på børsen, ønsker de nå høyere avkastning. 

Store og drastiske endringer som kommer helt uten forvarsel, gir økt politisk risiko, og det skaper usikkerhet. Konsekvensen av dette kan bli at jobbskapere over hele landet må betale mer for å skaffe seg den finansieringen de trenger for å vokse, ansette flere og skape større verdier for fellesskapet. 

Norge har med skiftende regjeringer ført en forutsigbar skatte- og næringspolitikk. Skattene våre har kanskje aldri vært lavest, men de har vært, relativt sett, stabile for næringslivet. 

Mitt spørsmål går til finansministeren: Ser han at store og raske endringer i skattepolitikken øker den politiske risikoen og gjør det dyrere for arbeidsplasser landet rundt å skaffe finansiering? 

",Tina Bru,Høyre,2022-10-12,2022-10-12
3465,2022-2023,"På pressekonferansen 28. september om innføring av grunnrenteskatt sa finansministeren: ""Punkt nummer en når vi nå innfører en grunnrenteskatt på havbruk, så skal cirka halvparten være igjen i kommunal sektor. Så de kommunene som har havbruk, skal sitte igjen med mer etter dette grepet, enn før dette grepet."" 
Meiner statsråden framleis at det er sikkert at havbrukskommunane vil sitje att med meir pengar etter at regjeringa la fram ein ny skattepakke for havbruksnæringa, og kan statsråden utdjupe kvifor det er slik?",Alfred Jens Bjørlo,Venstre,2022-10-12,2022-10-19
3466,2022-2023,"Etter at regjeringa la fram sitt forslag til statsbudsjett for 2023, er det openbert at transportsektoren og samferdselsministeren sitt ansvarsområde er årets tapar. Andre tenesteområde i regjeringa sitt statsbudsjettframlegg er på eller over den økonomiske ramma for 2022, i transportsektoren er det forslag om betydelege kutt.
Kva er grunnen til at statsråden ikkje har fått gjennomslag i eiga regjering for transportsektoren og heilt nødvendig infrastrukturbygging, som dermed set tusenvis av arbeidsplassar i fare?",Frank Edvard Sve,Fremskrittspartiet,2022-10-11,2022-10-19
3467,2022-2023,"For litt siden møtte jeg Monica. Monica er en mor som møtte oss med et smil, til tross for at hun snart skal dø. Historien hennes er hjerteskjærende, og det som er enda tristere, er at det finnes en medisin på markedet mot brystkreft, Enhertu, men Beslutningsforum har avvist den. Samtidig finnes det kvinner som får behandling med denne brystkreftmedisinen på andre sykehus gjennom unntaksordningen, fordi de sogner til andre sykehus enn Monica. 
Er det rettferdig at postnummeret skal avgjøre om man får kreftmedisin eller ikke?",Bård Hoksrud,Fremskrittspartiet,2022-10-07,2022-10-19
3468,2022-2023,"Når plan for bedre fastprisavtaler ble lansert i april skrev departementet at man jobber med tiltak som skal legge til rette for bedre avtaler til folk og bedrifter. I september ser det ut til at finansministeren har bestemt seg for at dette ikke skal treffe husholdninger, og begrense det til fast volum. Likevel har statsråden vist til hvor gunstig 70 øre kan være nylig. Industri peker på behov for avtaler rundt 1 krone.
Vil statsråden enda sørge for tilstrekkelige grep for å gi både folk og industri fastprisavtaler nærmere 1 krone?",Sofie Marhaug,Rødt,2022-10-06,2022-10-12
3469,2022-2023,"Forhandlinger om en byvekstavtale for Tromsø er i gang. Regjeringen vil ikke si noe om sitt økonomiske bidrag til den, selv om regjeringen i høst sa at det ville være tema i forhandlingene. Det bidrar til usikkerhet i Tromsø. Om regjeringen senker ambisjonsnivået for Tromsø, må prosjekter kuttes eller folk bidra mer i bompenger. 
Hva er regjeringens ambisjonsnivået for en byvekstavtale for Tromsø, og hva mener statsråden om den usikkerheten som skapes i Tromsø når regjeringen ikke klarer å komme med tydelige avklaringer?",Erlend Svardal Bøe,Høyre,2022-10-06,2022-10-12
3470,2022-2023,"Vestland fylke ynskjer å forsere utbygginga av Bybanen mot Åsane gjennom forskottering. Forskotteringa skal mellom anna gå til prosjektering og grunnerverv utan godkjente reguleringsplanar for prosjektet, utan handsaming i Stortinget. Prosjektet er tenkt fullfinansiert med bompengar og statlege løyvingar. I media er det vist til kommunikasjon frå Statens vegvesen som uttrykker at denne forskotteringa ikkje er heilt kurrant. 
Meiner statsråden at det er kurant med denne typen forskotteringar med forventning om at desse blir tilbakebetalt av staten?",Helge André Njåstad,Fremskrittspartiet,2022-10-06,2022-10-12
3471,2022-2023,"I Vågsøy-delen av nåværende Kinn kommune stemte hele 59,2 pst. av innbyggerne å splitte opp den nåværende sammenslåtte kommunen Vågsøy. 13 av 16 kommunestyrerepresentanter fra gamle Vågsøy i Kinn kommunestyre stemte også for en deling av den sammenslåtte kommunen. 
Mener statsråden fortsatt at det er riktig at et flertall av befolkninga i gamle Vågsøy kommune blir overkjørt i spørsmålet om å dele Kinn kommune?",Tobias Drevland Lund,Rødt,2022-10-06,2022-10-12
3472,2022-2023,"Statsråden har stoppet tre streiker med tvungen lønnsnemnd. Om lærerstreiken sa Utdanningsforbundets leder Steffen Handal at det ikke var noen vilje fra KS til å finne en vei ut av streiken, og at KS spekulerer i tvungen lønnsnemnd.
Da streiken i private omsorgsbedrifter ble stoppet i fjor, sa Fagforbundets leder Mette Nord at NHOs strategi var å provosere frem tvungen lønnsnemnd, og at de setter hele streikeinstituttet i fare.
Hvordan vil statsråden sørge for at KS og andre arbeidsgivere ikke spekulerer i tvungen lønnsnemnd?",Mímir Kristjánsson,Rødt,2022-10-06,2022-10-12
3473,2022-2023,"Det er bra at regjeringen viderefører tilskuddsordningen til mindre byområder som Solberg-regjeringen etablerte i Nasjonal transportplan 2022–2033. Fem byområder kvalifiserer til støtte fra ordningen, deriblant Vestfoldbyen. I budsjettforslaget står det imidlertid at det også i 2023 skal være en engangsutbetaling.  
Hvordan mener statsråden at engangsutbetalinger skal gi den forutsigbarheten disse byene trenger for å kunne etablere en bypakke og forplikte seg til nullvekstmålet?",Henning Wold,Høyre,2022-10-06,2022-10-12
3474,2022-2023,"Elbilforeininga har kalla dette budsjettet for tidenes dårlegaste elbilbudsjett. 
Er statsråden trygg på at vi med desse endringane framleis vil nå NTP-måla om at mellom anna alle nye bilar skal vera elbilar i 2025?",Liv Kari Eskeland,Høyre,2022-10-06,2022-10-12
3475,2022-2023,"Regjeringen legger ikke opp til at det skal startes noen nye vei- og jernbaneprosjekter i 2023. Det settes heller ikke av penger til forberedende arbeid, og alle veiprosjekter skal vurderes nedskalert fram mot statsbudsjettet 2024. Statsråden har lovet en ny nasjonal transportplan i 2024.
Skal ikke regjeringen nå starte opp noen nye prosjekter før denne NTP-en er ferdigbehandlet i Stortinget sommeren 2024?",Trond Helleland,Høyre,2022-10-06,2022-10-12
3476,2022-2023,"Koronapandemien har fortsatt store konsekvenser for kommunenes helsetjenester. Høyt arbeidspress over tid, fortsatt mange som er borte fra jobb grunnet smittehensyn, og lavere immunitet mot influensasykdom er noen faktorer som gir høyt sykefravær i tjenestene. Etter april i år er det uavklart hvilken kompensasjon som skal gis til kommunene for å håndtere konsekvensene av pandemien.
Mener statsråden at kommunene skal stå alene i å håndtere konsekvensene av pandemien, eller vil det komme nye tiltak rettet mot de kommunale helsetjenestene?",Silje Hjemdal,Fremskrittspartiet,2022-10-06,2022-10-12
3477,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Det har det siste året vært flere oppslag knyttet til psykisk helse i reindrifta.
Hva tror statsråden er konsekvensene for den psykiske helsen til samiske reindriftsutøvere av at staten kan bryte deres menneskerettigheter uten konsekvenser?",Marian Hussein,Sosialistisk Venstreparti,2022-10-06,2022-10-12
3478,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter.
Hva tror statsråden er konsekvensene for samiske barn og unge av at staten kan bryte deres folks menneskerettigheter uten konsekvenser?",Kathy Lie,Sosialistisk Venstreparti,2022-10-06,2022-10-12
3479,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Fortsatt står vindkraftverkene der og vi er vitne til et pågående menneskerettighetsbrudd. 
Hva tror statsråden den manglende oppfølgingen av en høyesterettsdom gjør med folks tillit til rettsapparatet?",Andreas Sjalg Unneland,Sosialistisk Venstreparti,2022-10-06,2022-10-12
3480,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Reindrifta på Fosen har mistet sitt viktigste vinterbeite. 
Hva vil statsråden  gjøre for å sikre reindrifta på Fosen sin tilgang til vinterbeite kommende vinter?",Torgeir Knag Fylkesnes,Sosialistisk Venstreparti,2022-10-06,2022-10-12
3481,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Fortsatt brytes samenes menneskerettigheter på Fosen.
Synes utenriksministeren dette bruddet står i stil med det internasjonale engasjementet Norge har for folks menneskerettigheter rundt om i verden?",Ingrid Fiskaa,Sosialistisk Venstreparti,2022-10-06,2022-10-12
3482,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. 
Hvor lenge skal reindrifta på Fosen måtte vente før det kommer en avklaring som gjør at det pågående menneskerettighetsbruddet opphører?",Kirsti Bergstø,Sosialistisk Venstreparti,2022-10-06,2022-10-12
3483,2022-2023,"Det er nå ett år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Fosen vind har store inntekter basert på en ugyldig konsesjon. 
Vil statsråden fryse inntektene fra driften mens saksbehandlingen pågår?",Lars Haltbrekken,Sosialistisk Venstreparti,2022-10-06,2022-10-12
3484,2022-2023,"Fosen-dommen slo fast at staten braut menneskerettane og reindriftssamar sin rett til å utøve næringa og kulturen sin då det vart gitt konsesjon til fleire store vindkraftverk i reinbeita på Fosen. 
Korleis vil statsråden vareta reindriftssamane sine rettar i samband med regjeringa sine industriplanar i viktige reinbeiteområde andre stader i landet?",Birgit Oline Kjerstad,Sosialistisk Venstreparti,2022-10-06,2022-10-12
3485,2022-2023,"Senterpartiet har tidlegare forsøkt å framstå som eit borgarleg parti, no framstår Senterpartiet direkte som eit sosialistisk parti som bygger ned privat verksemd i stor stil. Aldri før har meir midlar vorte flytta frå vanlege folk og privat næringsliv si lommebok over til staten. Å bruke ""andres pengar"" ser ut til å vere mottoet – kven som skapar desse midlane, betyr mindre, kan det sjå ut for med dagens regjering.
Kva har statsråden tenkt å gjere når regjeringa har gått tom for andre sine pengar?",Frank Edvard Sve,Fremskrittspartiet,2022-10-04,2022-10-12
3486,2023-2024," Norsk landbruk må rustes  for framtiden. Vi må ta inn over oss at verden endrer seg, enten  vi liker det eller ikke. Jeg liker det ikke. Endring er ganske vanskelig,  men for å ta vare på det vi bryr oss aller mest om, må vi forandre  for å bevare.

 I landbrukspolitikken betyr det at vi er nødt til å slutte å leve i en slags bonderomantisk drøm som egentlig aldri har eksistert andre steder enn i billige kioskromaner. Det betyr at vi er nødt til å ta noen viktige grep i dag for å være rustet i møte med virkeligheten i morgen. Det betyr egentlig to ting: Det betyr krig, og det betyr klima.

Klimaet endrer seg dramatisk. Det rammer landbruket hardt. Vi er blitt kjent med både flom og tørke, og det kommer det bare til å bli mer av. Korona og krigen i Ukraina har gjort beredskap mer aktuelt enn på lenge.

Hvor godt rustet er vi egentlig i møte med disse krisene? Landbruket står i dag for ca. 10 pst. av norske utslipp, og hvis vi ikke endrer politikken, gitt Parisavtalen, vil det stå for omtrent 75 pst. om ganske få år. Selvforsyningsgraden synker – som normalt når Senterpartiet sitter i regjering, fordi de ikke satser på det som skal til for å øke den, altså korn, frukt og grønt.

Derfor ba Stortinget for bare noen få uker siden regjeringen om å satse på mer plantebasert matproduksjon fordi det kutter utslipp og øker selvforsyningen. Men ved aller første korsvei – jordbruksoppgjøret – når regjeringen faktisk hadde sjansen til å levere, snublet statsråden. Han sa det egentlig ganske fint selv til Bondebladet: «[D]ette er et melkeoppgjør.» Det kutter ikke utslipp. Det styrker ikke beredskapen.

Tre fjerdedeler av de 30 mrd. kr som skal overføres til norsk landbruk det neste året, går til kjøtt og melk. Det er stikk i strid med anbefalingene fra totalberedskapskommisjonen, fra Riksrevisjonen, fra klimautvalget, fra grønn skattekommisjon og selvfølgelig fra salen her.

Hvorfor nedprioriterte landbruksministeren igjen økt selvforsyning og utslippskutt i årets jordbruksoppgjør?

",Lene Westgaard-Halle,Høyre,2024-05-29,2024-05-29
3487,2023-2024," Det var kjekt at energiministeren  bare ble stående på talerstolen, for jeg hadde tenkt å fortsette  der vi slapp sist. 

Regjeringen har fremdeles store ambisjoner om å øke kraftforbruket. I regjeringens grønne industriløft er det bl.a. framhevet batterifabrikker og prosessindustri som satsingsområder, noe vi vet vil føre til bruk av store mengder med strøm. Samtidig har regjeringen også ambisjoner om å nå klimamålene. Noe vi vet, er at disse ambisjonene vil kreve store mengder med strøm.

Ifølge Miljødirektoratet trenger vi altså 34 TWh med ny kraft innen 2030 bare for å oppfylle klimamålene, og da er det ikke tatt med en eneste batterifabrikk. Dette er vi altså ikke i nærheten av i dag. Og regjeringen trekker stadig fram satsing på havvind som en løsning på kraftbehovet. Nå har, fantastisk nok, regjeringen også snudd når det gjelder kjernekraft. Det er hyggelig å registrere at det indre presset på Arbeiderpartiet også virker. Det er uansett gledelig at regjeringen har snudd. Men verken havvind eller kjernekraft kommer til å løse de kraftutfordringene som nasjonen står overfor på kort sikt. Jeg kan bare minne om at det er kun fem år igjen til 2030.

Tidligere har jeg spurt statsråden om hvordan regjeringen ligger an når det gjelder økt kraftproduksjon innen 2030. Han svarte sist gang veldig optimistisk med tanke på NVEs portefølje. Men da jeg stilte statsråden et skriftlig spørsmål, ble jeg veldig skuffet. Her ligger det nemlig bare rundt 8 TWh med ny kraftproduksjon. Og NVE sier at det ikke er særlig håp om noe større økt kraftproduksjon enn 8 TWh i 2030. Det er altså mindre enn en tredjedel av det vi trenger bare for å nå klimamålene – uten en eneste arbeidsplass. Dette henger, som sagt, ikke sammen.

Hva skal statsråden plan være framover for å sikre at næringslivet får tilgang til rimelig kraft, som gjør det interessant å investere i Norge?

",Terje Halleland,Fremskrittspartiet,2024-05-29,2024-05-29
3488,2023-2024," I april var energi- og miljøkomiteen  på reise til Tyskland. Under et møte med tyske parlamentarikere  stilte en av representantene for De grønne oss et spørsmål. Spørsmålet  var: Kan Norge levere mer gass til Europa? Svaret på det spørsmålet  er ja, men det forutsetter at vi fortsetter å lete etter gass som  kan utvinnes. Det er også forutsetningen for at Norge kan opprettholde  sin posisjon som en langsiktig og stabil leverandør av energi til  Europa.

Bakgrunnen for spørsmålet i Bundestag var todelt. Europa er blitt mer avhengig av LNG fra bl.a. USA, som koster mer og har høyere utslipp enn norsk rørgass. Men det er også en annen grunn til at Tyskland er opptatt av Norges gassreserver. I økende grad ser de at norsk gass vil bli viktig for å skalere hydrogenøkonomien i landet. Blått hydrogen, basert på naturgass, med fangst og lagring av CO2, koster i dag omtrent halvparten av grønt hydrogen. Skal en nå Europas hydrogenmål i 2030 med grønt hydrogen, vil det kreve 500 TWh og en ny fornybar kraftproduksjon for dette formålet alene.

Snarveien til skalering av den europeiske hydrogenøkonomien går derfor gjennom norsk naturgass. Tyskland skal bygge ut 10 000 km med rørledninger for å betjene behovet for hydrogen i tysk industri. Det sier litt om ambisjonene. Den norske regjeringen har som mål at 10 pst. av norsk gassproduksjon i 2030 skal gå til produksjon av blått hydrogen som selges til Tyskland. 

Ser vi på prognosene for norsk gassproduksjon, vil den falle betydelig utover 2030-tallet. Allerede i 2032 er det snakk om et fall på 12 pst., som høres lite ut, men som er store mengder gass. Statsråden brukte selv i svar til representanten Haltbrekken uttrykket «dramatisk» fall etter 2030. Spørsmålet mitt til statsråden er: Er statsråden enig i at fallende gassproduksjon fra norsk sokkel vil gjøre det vanskeligere for Europa å gjennomføre klima- og energiomstillingen?

",Nikolai Astrup,Høyre,2024-05-29,2024-05-29
3489,2023-2024," Mitt spørsmål går også til  energiministeren. Mens han kommer opp, kan jeg si at det eneste  svaret på Melkøya er karbonfangst og -lagring for gasskraftverk. 

Norge skal kutte 55 pst. av utslippene våre innen 2030, og vi skal gjøre det sammen med EU. Dette har vi også meldt inn til FN. Det EU gjør nå, er å lage et omfattende regelverk for å nå disse målene. Det innføres direktiver og regelverk nærmest månedlig og i et stort tempo for å nå dette målet, mens Norge henger lenger og lenger etter med å innføre nye direktiver. Jeg synes egentlig det er synd at jeg må stille dette spørsmålet en gang til, for jeg har stilt det mange ganger før. Det gjelder fornybardirektivet, som det stilles spørsmål om enda en gang – det er ikke kommet på plass. Energikommissæren Kadri Simson har kommet med et krav til Norge om at dette må innføres innen 13. august. Statsråden svarte også innen 13. mai, men det framstår ikke akkurat som at det er noe større tempo i det arbeidet regjeringen legger fram. Statsministeren har også svart her i salen, hvor han heller ikke kommer med noe tydelig signal om at dette nå skal gjennomføres i norsk rett, altså at regjeringen kommer til Stortinget. Mitt spørsmål til statsråden er ganske enkelt: Når vil regjeringen legge fram fornybardirektivet for Stortinget, og vil vi følge opp de forventningene EU har, sånn at vi ikke får en ytterligere konflikt med EU innenfor dette feltet?

",Ola Elvestuen,Venstre,2024-05-29,2024-05-29
3490,2023-2024," Mitt spørsmål går til energiministeren.

Det kunne vært fristende å spørre energiministeren hva han tenker om det hasardiøse forslaget fra Høyre om å åpne for olje- og gassvirksomhet i vårt felles matfat utenfor Lofoten, men det skal jeg ikke gjøre. Det jeg i stedet vil spørre om, er en undersøkelse den britiske avisen The Guardian gjorde. De stilte spørsmål til alle forfattere av FNs klimapanels rapporter siden 2018, altså verdens ledende klimaforskere. 77 pst. av forskerne tror at oppvarmingen av kloden kommer til å øke med mer enn 2,5 grader. Det vil ha svært store konsekvenser for menneskers liv verden over. Forskerne mener manglende politisk vilje er hovedgrunnen til at vi ikke kommer til å nå klimamålene. 

Mitt spørsmål til statsråden er: Er statsråden enig med forskerne i at manglende politiske vilje er hovedtrusselen vi står foran i kampen mot klimakrisen?

",Lars Haltbrekken,Sosialistisk Venstreparti,2024-05-29,2024-05-29
3491,2023-2024," Mitt spørsmål går til landbruksministeren. 

Kall meg gjerne gammeldags, men det var bedre før, da vi faktisk fikk de varene vi trengte i butikken. Det har blitt en slags ny normal når Senterpartiet styrer, at det mangler ett eller annet. Sist gang hadde vi smørkrise, denne gangen opplever vi eggmangel, og det har vært melkemangel. Vi ser at også poteter ligger tynt an. Man må importere, og der har man da sørget for å øke tollsatsene, noe som slår inn fra september av, og som kan gjøre denne varen vesentlig dyrere for norske forbrukere. 

Dette skjer i en tid da mange sliter økonomisk. Alle må ha mat uansett. Jeg synes det er trist å se at for mange norske familier handler det om å kutte ned på måltid, kutte ned på matforbruket, fordi pengene ikke strekker til. Regjeringens svar på det er altså å øke målprisene, øke prisene. Man har i tillegg til det nå brukt ca. 15 mrd. kr i subsidier til bøndene, uten at jeg kan registrere noe slags, hva skal jeg si, fornøydhet ute blant norske bønder. Tvert imot har det ikke sett så svart ut på veldig mange år. 

Planøkonomi har aldri fungert. Det kommer aldri til å fungere, heller ikke i jordbruket. Mitt spørsmål til statsråden er: Er man fornøyd med innsatsen som da gjør at svært få bønder er fornøyde, og at forbrukerne opplever dyrere mat? Hva vil statsråden si til forbrukerne, som ikke får tak i de varene de trenger, og som møter tomme eggedisker?

",Sylvi Listhaug,Fremskrittspartiet,2024-05-29,2024-05-29
3492,2023-2024," Mitt spørsmål går til kommunalministeren. 

I distriktene er det mange lokalt eide små og mellomstore bedrifter. Det er hjørnesteinsbedrifter som ofte er selve grunnlaget for at bygda skal gå rundt, og vi vet at andelen norskeide bedrifter ofte er høyest i distriktene. Enkelt sagt er sannsynligheten for at du møter en bedrift som er både norsk og lokalt eid, større jo lenger ut i distriktene du kommer. Den særnorske eierbeskatningen biter også hardere i distriktene enn den gjør på Aker brygge, hvor andelen utenlandsk kapital er større. 

Distriktene lever ikke av statlige subsidier, men av private, lønnsomme jobber, og den viktigste distriktspolitikken vi har, er at private bedrifter får muligheten til å beholde mer av egne verdier for å skape nye verdier i distriktene og nye arbeidsplasser lokalt. Med denne regjeringen går det dessverre motsatt vei. Den særnorske skatten på norsk eierskap er økt, utbytteskatten er økt, det er innført en midlertidig arbeidsgiveravgift som rammer distriktene hardt, og det er innført en ny skatt på havbruk som særlig treffer leverandørindustrien i distriktene hardt. Totalt sett er skattene økt med nesten 40 mrd. kr. Med det driver Senterpartiet en form for økonomisk sentraliseringspolitikk hvor store verdier hentes fra små og mellomstore bedrifter i distriktene og sendes til Finansdepartementet i Oslo for videre fordeling til tiltak som Senterpartiet synes er riktige. Nå er vi også i en situasjon der regjeringen selv skriver at bedriftsinvesteringene har begynt å falle, og vi ser at flere flytter ut av landet, noe som også rammer distriktene våre hardt. Er statsråden enig i at regjeringens skattepolitikk rammer distriktene hardt?

",Mari Holm Lønseth,Høyre,2024-05-29,2024-05-29
3493,2023-2024,"Helse- og omsorgsministeren sa at «det er ikke noe mål for meg at det skal bli mer eller mindre enn i dag», i en debatt om helseforetakenes kjøp av tjenester fra kommersielle i Politisk kvarter på NRK 22. mai. Det er i praksis å videreføre høyrepolitikken, der fellesskapets midler ikke bare går til helsetjenestene, men også kan forsvinne til privat berikelse. «Dagens markedstenkning, målstyring og privatisering i helsetjenesten må reduseres», står det i Hurdalsplattformen.
Er det statsråden eller Hurdalsplattformen som gjengir regjeringas politikk riktig?",Seher Aydar,Rødt,2024-05-23,2024-05-29
3494,2023-2024,"I skriftlig spørsmål til daværende statsråd Ingvild Kjerkol fikk Venstre til svar at regjeringen ikke har noen planer om å endre regelverket for fastlegetilbud i studentsamskipnader eller andre, tilsvarende tilbudet de har ved Studentskipnaden i Oslo. 
Vil den nye statsråden vurdere å utvide denne ordningen til å gjelde alle studentsamskipnadene, slik at studenter i resten av landet får et like godt helsetilbud som studentene i Oslo?",Torgrim Hogstad Hallem,Venstre,2024-05-23,2024-05-29
3495,2023-2024,"I dag behandles ikke tennene som en del av kroppen. Regjeringa har satt ned et tannhelseutvalg som har frist for å legge fram sin utredning i juni. Utvalget fikk blant annet i oppdrag å vurdere hvordan tannhelsetjenestene kan bli likestilt med andre helsetjenester. Vi får med dette en historisk mulighet. 
Er regjeringa forberedt på å prioritere tannhelse så fort utredningen kommer, slik at vi sammen kan få tettet dette hullet i velferdsstaten?",Marie Sneve Martinussen,Rødt,2024-05-23,2024-05-29
3496,2023-2024,"Hvert år foretas 500 fotamputasjoner på personer med diabetes. Våre naboland har iverksatt tiltak for å redusere amputasjon hos personer med diabetes. Regjeringen har vist til Nasjonal diabetesplan, men av uvisse grunner er den ikke iverksatt. I utkastet til planen ligger heller ingen tiltak for forebygging av amputasjoner. Fotterapeutene kan ha en viktig rolle i å bidra til å hindre amputasjoner. 
Hva vil statsråden gjøre for å redusere antallet som må amputere som følge av diabetes?",Bård Hoksrud,Fremskrittspartiet,2024-05-23,2024-05-29
3497,2023-2024,"Regjeringen har foreslått bevilget 40 ekstra millioner kroner øremerket til å opprettholde tilbudet ved Klinikk Alta. Samtidig foreslår Finnmarkssykehuset en nedbygging av Klinikk Alta, stikk i strid med både de økonomiske og politiske føringene som gis Helse Nord. I Helse Vest sitter ansatte på krakker og i bøttekott, mens foretaket leier fine og nye kontorlokaler til seg selv. Foretakene virker å være i nærmest fri dressur. 
Vil statsråden sørge for en sterkere styring av helseforetakene, til det beste for pasienter og ansatte?",Olaug Vervik Bollestad,Kristelig Folkeparti,2024-05-23,2024-05-29
3498,2023-2024,"Regjeringa varslar i revidert nasjonalbudsjett for 2024 eit fall i bedriftsinvesteringar på fastlandet på 2,6 pst. i år, og eit endå større fall neste år (3,4 pst.). Samtidig veks det offentlege konsumet og investeringane på sokkelen i olje og gass. 
Kva trur statsråden er årsakene til dette, meiner han det er ei berekraftig utvikling for Noreg på lang sikt, og i tilfelle ikkje, kva grep trur statsråden er mest effektive for å få framtidstrua og investeringsevna tilbake på sporet i bedriftene på fastlandet?",Alfred Jens Bjørlo,Venstre,2024-05-23,2024-05-29
3499,2023-2024," Vi står ved et veiskille.  Det blir færre unge og flere eldre, og det vil utfordre helsetjenestene  våre. Støre-regjeringens svar på utfordringene er å kompromisse  på kvalitet og kompetanse i sykepleierutdanningen. Regjeringen har  foreslått å fjerne kravet om karakteren 3 i norsk og matematikk  for å komme inn på sykepleierstudiet, til tross for at det er helt  grunnleggende for å fungere godt i sykepleieryrket. Da Høyre innførte  karakterkravene, var det fordi vi ønsket å heve kvaliteten på utdanningene  og bedre gjennomføringsevnen til studentene. Det er en klar sammenheng  mellom inntakskompetanse og sluttkompetanse. 

Vi har en sykepleierutdanning det er grunn til å være stolt av, og våre sykepleiere har høy kompetanse i grunnleggende sykepleie. Det er viktig når de står i krevende situasjoner og skal ta avgjørelser som kan bety forskjellen på liv og død. Noen utdanningsinstitusjoner fyller studieplassene med kvalifiserte søkere, og andre mangler studenter som oppfyller nivåkravene i norsk og matematikk. 

Regjeringen åpner nå døra for studenter som ikke har nødvendige forkunnskaper, og det på tross av at Sykepleierforbundet har advart sterkt imot dette og kalt det en totalt feilslått politikk. Støre-regjeringen legger opp til at norsk helsevesen vil få et a- og b-lag av sykepleiere, og at vi som pasienter ikke lenger kan være trygge på at vi møter en sykepleier som beregner livsnødvendige medisiner korrekt. Det er svært alvorlig. Å investere i godt utdannede sykepleiere er noe av det lureste vi kan gjøre i møte med de behovene vi står overfor. 

Hvorfor er statsråden villig til å kompromisse på kvalitet og kompetanse i sykepleierutdanningen? 

",Kari-Anne Jønnes,Høyre,2024-05-22,2024-05-22
3500,2023-2024," Mitt spørsmål går til statsråden  for høyere utdanning. I fjor kom det fram at flere studenter er  blitt utestengt fra universiteter og høyskoler som følge av mistanke  om fusk, mens de senere er blitt frikjent i klagerunden. Så sent  som i dag meldte NRK om enda tre slike saker, fra Vestlandet.

Jeg mener det er vanskelig å kalle dette noe annet enn en rettssikkerhetsskandale for studenter. Fremskrittspartiet foreslo allerede i fjor at den nye loven om høyere utdanning burde vært trukket tilbake for en ny gjennomgang rundt fuskeregelverket, noe vi dessverre ikke fikk støtte for.

Etter at to statsråder måtte gå av i vinter som følge av fokuset på fusk og plagiat, fikk vi i februar med oss et enstemmig storting på et vedtak om at studenter kan få utsatt iverksettelse av vedtak om utestengning frem til eventuell klage er behandlet – altså samme rettssikkerhetsprinsipp som jeg opplever at gjelder i store deler av samfunnet ellers. Det var derfor med stor skuffelse vi så i RNB at regjeringen avviser dette enstemmige anmodningsvedtaket som også regjeringspartiene selv var med på.

Jeg ønsker derfor å stille statsråden spørsmål om hvorfor han mener det ikke er riktig å vente med iverksettelse av fuskevedtak før klage er behandlet, spesielt når vi ser at flere studenter blir frikjent i klagerunden, og at de i dag må ta sin straff med den konsekvens det har, mens de i realiteten kanskje er uskyldige, bare man venter og ser til lagrunden.

",Himanshu Gulati,Fremskrittspartiet,2024-05-22,2024-05-22
3501,2023-2024," Jeg vil først benytte  anledningen til å gratulere utviklingsministeren med 50-årsdagen.  Men den jeg skal spørre, er justisministeren. Både i år og i fjor  har PST i sin nasjonale trusselvurdering påpekt risikoen for at  sivile russiske fiskefartøy med tilgang til norske havner kan brukes  til å smugle varer og komponenter som er underlagt eksportkontroll  eller sanksjoner, og for at de driver spionasje og sabotasje. Den  eneste grunnen til at russiske fartøy har tilgang til tre norske  havner, er at regjeringa valgte å innføre et særnorsk unntak fra  havneforbudet for disse fartøyene. 

Høyre har vært helt tydelige på at en forutsetning for å støtte disse unntakene er at det føres reell og faktisk kontroll med alle russiske fartøy. I tillegg har vi forutsatt at regjeringa gjør løpende vurderinger av om unntakene kan videreføres. I oktober 2022 strammet regjeringa inn unntakene, nettopp med den begrunnelse at det er en reell fare for omgåelse av sanksjoner og eksportkontrollregelverket. Det er godt kjent at sivile russiske fartøy brukes både til sabotasje og spionasje, og at de er underlagt statlig russisk kontroll.

Da jeg i januar og mars i fjor spurte regjeringa om kontrollen med russiske fiskefartøy som forlater norske havner, var svaret at det i perioden oktober 2022 til januar 2023 ikke ble ført fysisk kontroll med samtlige russiske fartøy, og at det selv med fysisk kontroll ikke var mulig å garantere at varer underlagt eksportkontroll eller sanksjoner ikke blir ført ut av landet. På TV 2 den 13. mai uttrykker både politimesteren i Øst-Finnmark og sjefen for PST i Finnmark at de ikke har hjemmel til å sjekke russiske fiskefartøy i norske havner. Da blir mitt spørsmål til justisministeren: Hva konkret består kontrollen av russiske fiskefartøy av i dag hvis politiet ikke har hjemmel til å utføre noe annet enn personkontroll og grensekontroll?

",Ine Eriksen Søreide,Høyre,2024-05-22,2024-05-22
3502,2023-2024," Jeg må få lov til å nevne  at dette er en gledens dag, når Norge har anerkjent Palestina.

Men mitt spørsmål går til statsråd Mehl. Vi står i en pågående voldskrise i dette landet, der kvinner er ofre for menns vold og brutalitet, og i verste fall blir de drapsofre. Gjerningsmennene er tidligere eller nåværende partnere. Volden og drapene er varslet. Vi vet at det store flertallet av både ofre og gjerningsmenn har vært i kontakt med hjelpeapparatet i forkant av drapet, og i mange tilfeller er det registrert flere voldshendelser i forkant. Særlig tydelig ble dette etter de mange drapssakene i vinter, der både alvoret og antallet sjokkerte mange. Men det skjer fint lite for å forhindre denne volden og disse drapene på kvinner. Hvilke strakstiltak jobber departementet og statsråden med for å bekjempe vold mot og drap på kvinner?

",Hege Bae Nyholt,Rødt,2024-05-22,2024-05-22
3503,2023-2024," Jeg vil gjerne stille spørsmål  til høyere utdanningsministeren vår. 

Om en måneds tid skal veldig mange kommende studenter vurdere om de skal, og om de kan, takke ja til en studieplass. Det heier vi selvfølgelig på at alle gjør. Veldig mange av de store studiestedene står høyt på manges ønskeliste. De kommende studentene er allerede godt i gang med å planlegge alt det praktiske for å bli en student, og øverst på listen over gjøremål står ofte det å skaffe seg et sted å bo. Vi vet at boligjakten er beintøff, og det er selvfølgelig veldig vanskelig for dem som ikke har foreldre som rett og slett bare kan kjøpe en leilighet til den håpefulle unge student. 

I fjor så vi en tilnærmet krise, da nesten 16 000 studenter rundt om i landet sto uten bolig rett før studiestart. Nødløsningene ble den gangen at mange omgjorde både lesesaler og gymsaler til sovesaler, og mange måtte også bo på tilfeldige sofaer rundt omkring. Det kan rett og slett skremme en del studenter fra å komme i gang med studier, som i seg selv er en krevende øvelse, og mange vil kanskje også velge bort det studiestedet og den studieretningen som de både evner og ønsker seg aller, aller mest. 

Hvordan jobber statsråden for å forhindre at vi ser de samme kaotiske tilstandene i august, hvor tusenvis av studenter står uten bolig? 

",Grete Wold,Sosialistisk Venstreparti,2024-05-22,2024-05-22
3504,2023-2024," Justisministeren kan  få lov til å bli ståande.

Politi og trygge innbyggjarar er eit viktig tema som òg opptek Framstegspartiet. Det er difor me allereie i oktober i fjor føreslo å setja av meir pengar til politiet i budsjettet, slik at me kunne bruka pengane heile året og ikkje koma i ein situasjon der det kjem ekstra pengar fleire gonger i løpet av året. Det hadde vore betre med litt meir langsiktig planlegging.

I tillegg til pengar treng me òg ei verktøykasse for politiet. Politiet føler at dei har både for lite ressursar og for lite folk, men dei har òg for lite verktøy. Eg merkar meg spesielt at hovudverneombodet som etter tolv år no skal gje seg, kjem med ei klar anbefaling til oss folkevalde og til justisministeren om at det er på tide å setja væpning av politiet på dagsordenen – at politiet, som politiet i andre land, sjølvsagt må kunna ha våpen utan at det skal vera eit system der ein har dei innelåste i bilar, og der dei er vanskeleg tilgjengelege. Me må kunna gje politiet tillit til å bera våpen og med det unngå at det stadig kjem nyheitsoppslag om at det no er generell væpning for den anledninga og den anledninga.

Mitt spørsmål er: Har justisministeren lytta til hovudverneombodet, som no etter tolv år i teneste kjem med eit klart råd til oss om at det er på tide å ha generell væpning av politiet òg i Noreg, og med det kunna gje tillit til dei dyktige politifolka våre om at dei kan handtera dette på ein god måte?

",Helge André Njåstad,Fremskrittspartiet,2024-05-22,2024-05-22
3505,2023-2024," Mitt spørsmål går til  justisministeren.

Det som står igjen innen justisfeltet etter snart tre mer denne regjeringen, er reverseringer og satsinger få eller ingen stiller seg bak. Både forskning og faglige uttalelser underbygger at politireformen førte til økt kvalitet i politiets arbeid. Likevel ser vi at det viktigste en gjør nå, er å gå i motsatt retning. Regjeringen prioriterer ressurser på å gjenåpne politikontor som politiet selv ikke vil ha, framfor å bruke ressurser på flere politifolk. Regjeringen sørger for passkontor på steder uten befolkningsgrunnlag, noe det ble advart mot i høringer på Stortinget. Regjeringen velger å reversere domstolreformen mot hele fagmiljøets råd, og jeg har ikke tid til å ramse opp alle instanser som er kritiske til denne reverseringen. Regjeringen besluttet å legge Økokrims nye bedragerienhet til Gjøvik mot Økokrims anbefaling, noe som medfører over et års forsinkelse og økte kostnader i millionklassen. Samtidig er bedrageri en type kriminalitet som vokser kraftig. 

Denne regjeringen handler gjennomgående mot faglige råd, og resultatene ser vi. Det satses feil, antall politifolk går ned, og samtidig ser vi en vekst i alvorlig kriminalitet. Det har kommet forslag om en økt bevilgning i revidert budsjett, men i dag står det altså 447 nyutdannede politifolk uten arbeid i Norge – og i juni blir det 400 nyutdannede i tillegg. Det betyr at vi snart har 847 nyutdannede politi i Norge som står uten arbeid i politiet. Representanter fra regjeringen har gjennom vinteren og våren sagt at det jobbes beinhard hver eneste dag for å få flere politifolk i jobb. Jeg vil gjerne ha et konkret svar på følgende: Hvor mange flere politifolk forventer statsråden at RNB-midlene bidrar til å få i jobb? Og kan de som uteksamineres i juni, forvente å vente like lenge på politijobb som de 447 som allerede er i kø?

",Sveinung Stensland,Høyre,2024-05-22,2024-05-22
3506,2023-2024,"Den 10. mai sendte statsråden et brev til EU-kommisæren for energi om innføringen av fornybardirektivet i Norge. Der skriver statsråden om den ventede innføringen av regelverket i Norge. 
Skal brevet leses som at Norge har bestemt seg for å innføre fornybardirektivet, og kan jeg be statsråden svare et ja eller nei?",Sofie Marhaug,Rødt,2024-05-21,2024-05-29
3507,2023-2024,"Regjeringens barnehagestrategi legger opp til at innen 2030 skal 60 pst. av ansatte i barnehager være barnehagelærere. Ifølge SSBs LÆRERMOD vil vi mangle 13 000 barnehagelærere i 2030. 
Hva vil statsråden gjøre for å nå regjeringens egen målsetting?",Kari-Anne Jønnes,Høyre,2024-05-21,2024-05-29
3508,2023-2024,"Nye Veier AS har beregnet kostnaden for Ringeriksbanen til ca. 33 milliarder kroner, ekskludert mva. Statsråden anslår i sitt NTP-forslag at kostnaden for dobbeltspor på togstrekningen Råde−Fredrikstad blir 23 milliarder kroner. Bane Nor opererer med priser ekskludert mva.
Er da Ringeriksbanen tre ganger så dyr som utbyggingen av togstrekningen Råde−Fredrikstad, som statsråden sa flere ganger i svar på mitt spørsmål i forrige spørretime?",Morten Wold,Fremskrittspartiet,2024-05-16,2024-05-29
3509,2023-2024,"«Kø og kaos» ser ut til å vere eit slagord i dagens regjering, der samferdselsministeren legg opp til å gjere dette skikkeleg gale for sentrale delar av Oslo og Østlandet.
Kan statsråden forklare tankegangen, strategien og kva ein ynskjer å oppnå som eit ledd i slagordet til regjeringa, «nå er det vanlige folks tur», ved å kaste elbilane ut av kollektivfelta, samtidig som vegar blir stengde og det blir planlagt ytterlegere stenging av vegar, fjerning av parkeringsplassar og nedsetting av fartsgrenser, der folket skal plagast mest mogleg?",Frank Edvard Sve,Fremskrittspartiet,2024-05-16,2024-05-29
3510,2023-2024,"Ventetiden for å få svar på livmorhalsprøver i Oslo-området har økt til opptil ti uker på OUS. Det betyr at mange kvinner risikerer å vente lenge for å få vite om de har celleforandringer som kan føre til livmorhalskreft. Dette er langt over anbefalte ventetider. Statsråden har lovet å bruke private aktører for å redusere ventetidene, og Fürst Laboratorium har ledig kapasitet. 
Vil statsråden sørge for å ta i bruk denne kapasiteten for å få ventetiden ned?",Bård Hoksrud,Fremskrittspartiet,2024-05-16,2024-05-22
3511,2023-2024,"Det pågår en prosess for å få på plass en internasjonal skattekonvensjon i FN, med mål om å tette hullene i dagens globale skattesystem. Norge har en lang historie som foregangsland i skattesamarbeid, og ønsker å bygge bro mellom det globale nord og sør. Til tross for dette støtter ikke Norge sentrale forslag fra blant annet Afrikagruppen, som svarer på de største utfordringene utviklingsland har under dagens system. 
Markerer Norges posisjoner i disse forhandlingene et linjeskift i Norges internasjonale skattepolitikk?",Lan Marie Nguyen Berg,Miljøpartiet De Grønne,2024-05-16,2024-05-22
3512,2023-2024,"Barnevernsinstitusjonsutvalgets NOU 2023: 24, avgitt til Barne- og familiedepartementet den 26. oktober 2023, er nå på høring. Utvalget fremmer forslag om kommunalt ansvar for grunnskoleopplæring for barn på institusjon. Dersom kommunen overtar ansvaret fra fylkeskommunen, og de får inn elever fra barnevernsinstitusjoner, må de opprette et fagmiljø på skolen for å ta imot disse elevene. 
Hvordan tenker statsråden at kommunene skal håndtere, og gi et forsvarlig og helsefremmende opplæringstilbud til, denne gruppen, dersom nevnte forslag blir vedtatt?",Hege Bae Nyholt,Rødt,2024-05-15,2024-05-29
3513,2023-2024," IT-konsulent Tommy Odland har  dessverre helt rett når han skriver i Aftenposten at politikerne  er på sitt aller verste når de ikke lytter til folk. Gjennom mange  uker har vi vært vitne til fortvilte gründere i enkeltmannsforetak,  eller som er ansatt i eget AS, som ikke lenger blir godkjent til  å leie ut seg selv til kundene sine. Vi har fått overveldende mange  henvendelser i alle tenkelige kanaler, og vi har fått ikke mindre  enn 129 skriftlige innspill til representantforslaget som Høyre  og Venstre nettopp har fremmet om å stanse denne praksisen. Det  er uvanlig mye i denne sammenhengen. 

Hovedbudskapet i innspillene vi har fått, kan oppsummeres veldig enkelt: Ansatte i «AS meg selv» har de facto fått et næringsforbud. Det er i ferd med å bli en fullstendig tørke i denne bransjen for gruppen av næringsdrivende – som f.eks. er IT-konsulenter, ingeniører, de jobber i bygg og anleggsbransjen, eller de leier ut seg selv med sin øvrige spisskompetanse. I går kunne vi lese at flere har begynt å permittere seg selv og gå på dagpenger for å sikre en inntekt for å kunne betale huslånet. Mange ser seg nødt til å legge ned egen virksomhet og heller søke jobb hos store utenlandske konsulentselskaper. Ja, noen har til og med fått trusler om dagbøter fra Arbeidstilsynet. Man føler seg jo, som selvstendig næringsdrivende, rett og slett som kriminell.

Gjennom runder i Stortinget, med spørsmål til både arbeidsministeren og tidligere næringsminister Vestre, har vi forsøkt å nå fram uten hell. På spørsmål fra Erna Solberg svarte også statsministeren at han ikke ønsker å endre reglene. Det henvises til at gründerne kan inngå oppdragsavtaler isteden, men det er en kontraktsform som ikke egner seg for et lite selskap som ikke kan ta altfor stor risiko. 

Det regjeringen markedsfører som en storrengjøring i arbeidslivet, soper i praksis vekk folk som forsøker å skape noe for seg selv og norsk næringsliv. Mener statsråden at dette var intensjonen med nye innleieregler?

",Anna Molberg,Høyre,2024-05-15,2024-05-15
3514,2023-2024," Mitt spørsmål  går til arbeids- og inkluderingsministeren.

I NRK-serien Lykkeland fikk vi et innblikk i norsk oljehistorie og den utrolige rikdommen som den har gitt oss. De fleste av oss har trodd at de som var med på oljeeventyret – dykkerne under vann, industriarbeiderne over vann og andre – ville blitt ivaretatt hvis de ble skadd av arbeidet. Den siste tiden har vi sett flere grelle eksempler på folk som har blitt syke og rett og slett ødelagt av livsfarlig påvirkning av helsefarlige stoffer mens de jobbet på norsk sokkel i tidlig norsk oljealder. Det er tøffe historier om voksne menn som er radmagre, kreftsyke og kjemikalieskadd. Jeg har selv møtt flere av de skadde og deres familier, som har fått lov til å fortelle sine historier om hvordan de har blitt syke, hvordan det har blitt behandlet, og kampen de har stått i mens de ble syke – og etterpå kampen mot systemet. Noen har fått erstatning og må signere taushetsdokumenter, andre får ingenting. De som ikke får, får det ikke fordi det har vært taushetsdokumenter som skaper presedens, og det holdes da hemmelig. Andre har prøvd saken i rettsvesenet, både i Norge og i Strasbourg. 

For tre år siden i denne sal i Stortinget sa et flertall at denne uretten må vi rette opp i. Fremskrittspartiet og dagens regjeringspartier, Arbeiderpartiet og Senterpartiet, var helt enige og ønsket å rette opp i det. Spørsmålet er: Er statsråden enig i at de skadde oljearbeiderne ikke har fått en verdig behandling? Og hvorfor i all verden har regjeringen ventet et og et halvt år med å følge opp konklusjonen fra NOU-en?

",Gisle Meininger Saudland,Fremskrittspartiet,2024-05-15,2024-05-15
3515,2023-2024," Ikke siden sist Arbeiderpartiet  styrte, har så mange pasienter ventet så lenge på å få sykehusbehandling.  Nå står mer enn 250 000 mennesker i helsekø, og det er 250 000 mennesker  som lever med utrygghet, usikkerhet, smerter, dårlig livskvalitet  og begrensninger i livet, fordi de trenger helt nødvendig helsehjelp.

Regjeringens styring av sykehussektoren har vært preget av svake budsjetter og stor økonomisk usikkerhet. I 2022 fikk ikke sykehusene kompensert for lønns- og prisvekst. I 2023 avklarte ikke regjeringen sykehusøkonomien før i revidert budsjett. Resultatet er at sykehus går med underskudd, legger ned behandlingstilbud og sier opp samarbeidsavtaler med private. Kontrasten er stor til Solberg-regjeringens sterke styring av sykehusene som fikk ventetiden for pasientene ned, og hvor sykehusene gikk med overskudd, noe som ga nødvendig egenkapital til en historisk satsing på nye sykehusbygg og viktige investeringer.

I revidert budsjett og gjennom det lanserte ventetidsløftet vil regjeringen nå forsøke å rette opp feilene de har gjort. For all del, det er ingenting vi ønsker mer enn at alle gode krefter skal få bidra til at vi ser at den dramatiske utviklingen under denne regjeringen, med lange ventetider, snur. Utfordringen er at vi har en regjering som styrer sykehusene som en vinglete trailersjåfør på E6. Først svinger man kraftig til venstre, og så svinger man brått til høyre. Det er ikke trygg og stødig styring vi er vitne til.

Med Arbeiderpartiet har ventetidene økt med to uker på to år, basert på ventetidsløftet og det ettårige særskilte tilskuddet til sykehusene. Hva er helseministerens mål for hvor mange dager pasienter gjennomsnittlig skal vente om ett år, altså 1. juli 2025?

",Tone Wilhelmsen Trøen,Høyre,2024-05-15,2024-05-15
3516,2023-2024," Spørsmålet mitt går til finansministeren.

Al-Nakba, katastrofen: I dag for 76 år sidan, i 1948, starta tvangsfordrivinga av hundretusenvis av palestinarar frå heimane deira. Dei og etterkomarane deira er framleis flyktningar. I dag, i 2024, skjer på nytt ei massiv tvangsfordriving av og drap på sivile palestinarar i Gaza og på Vestbreidda.

Noreg har ei plikt etter folkeretten til å gjera det me kan for å hindra og ikkje bidra til alvorlege folkerettsbrot. Både folkemordkonvensjonen og Genèvekonvensjonane har ei sånn handlingsplikt. Israels okkupasjon av palestinske område, krigsforbrytingar og mogleg folkemord utfordrar òg det norske medansvaret. Noreg bidreg til desse folkerettsbrota. Norske pengar er gjennom oljefondet kvar dag på arbeid for selskap som er djupt involverte i omfattande og alvorlege brot på dei siviliserande internasjonale rettsreglane me alle er avhengige av.

Oljefondet investerer for det fyrste i våpenselskap som leverer våpen til Israels folkerettsstridige krig mot Gaza. FN-domstolen har opna sak mot Israel etter folkemordkonvensjonen, noko som òg forpliktar tredjeland som Noreg til å sørga for at ein ikkje bidreg til folkemord. Oljefondet investerer òg i selskap som opererer i dei ulovlege israelske busettingane på palestinsk område, noko som er i strid med folkeretten og krigsforbrytingar etter den fjerde Gènevekonvensjonen.

Vil regjeringa gjera nødvendige tiltak for at Noreg gjer plikta vår etter folkeretten og ikkje er medskuldig i brot på folkemordkonvensjonen og Gènevekonvensjonane?

",Ingrid Fiskaa,Sosialistisk Venstreparti,2024-05-15,2024-05-15
3517,2023-2024," Denne regjeringen har som  kjent latt eldreomsorgen gå for lut og kaldt vann i tidligere budsjetter,  og i revidert budsjett legges det heller ikke opp til noen satsing  for å styrke eldreomsorgen. Etter et lite søk i revidert budsjett  klarte jeg ikke å finne ordet «eldreomsorg» én eneste gang. Det  sier vel alt. 

Regjeringen har i løpet av tre år skrotet forsøksprosjekter med statlig finansiering av eldreomsorgen, lagt ned Eldreombudet og fjernet kravet om venteliste for sykehjemsplasser. Samtidig har det gått fra vondt til verre i eldreomsorgen – selv om regjeringen har gjort sitt ytterste for å skjule fakta. TV 2 avslørte i fjor at nesten 3 000 sto på venteliste for å få plass, og antallet som hadde fått avslag på søknad om plass, hadde økt med 34 pst. de siste tre årene. 

Det er ingen ting som tilsier at situasjonen har blitt bedre det siste året. Fremskrittspartiet hadde forventet at det lå inne klare satsinger på eldreomsorgen. Etter klare valgkampløfter fra statsministeren i fjor og siden årets statsbudsjett ble regelrett slaktet fra flere hold. Jeg forventer ikke at den nye helseministeren husker den klare dommen fra flere over årets helsebudsjett, så jeg minner ham gjerne på det. Pensjonistforbundet kalte budsjettet «den store eldrebløffen», og deres leder, Jan Davidsen, mente det var en stor skuffelse for landets eldre og at en eldresatsing uten penger ikke var noen satsing. Eldreforsker Bjørn Lichtwarck var heller ikke imponert. Han sa: Norge styrer mot en varslet krise i eldreomsorgen, fordi det er 3 000 i sykehjemskø nå, og den kraftige økningen av eldre øker også behovet for sykehjemsplasser kraftig framover. 

Mener helseministeren at regjeringen etter snart tre år har gjort Norge bedre i stand til å kunne sikre en varm, verdig og trygg eldreomsorg til alle de nye pleietrengende eldre, som også vil trenge det i tiden framover? 

",Bård Hoksrud,Fremskrittspartiet,2024-05-15,2024-05-15
3518,2023-2024," Hjemme hos meg pleier vi å si at  hvis man gjør noe tre ganger, blir det en tradisjon. Og finansministeren  er på god vei til å skape en helt ny budsjettradisjon i Norge. I  stedet for et revidert budsjett legger finansministeren frem et  reparert budsjett midtveis i året. Reparasjoner er som kjent dyre.

I fjor måtte finansministeren avlyse statsbudsjettet i februar, fordi han bommet på anslaget på prisveksten. Det ga en ekstraregning på 35 mrd. kr. I år øker utgiftene med til sammen 25 mrd. kr. Noe av dette er økt satsing på Ukraina og Forsvaret – det er vi enige om, så la meg også komme finansministeren i forkjøpet med at dette er helt nødvendig å gjøre, og jeg forstår at man må fylle på penger til dette nå, selv om man også selvfølgelig kunne ha prioritert mer til dette allerede i statsbudsjettet, slik vi gjorde.

Regjeringen har også foreslått milliarder til flere andre ting. Blant annet vil regjeringen kjøpe privat kapasitet for å ta ned sykehuskøene, og de vil satse mer på politiet. Dette ville ikke regjeringen prioritere i statsbudsjettet i høst da Høyre foreslo mer midler til nettopp dette. Da var det viktigere med flere politikontor enn politifolk, og det var viktigere med ideologisk kamp mot private i helsetjenesten enn å få ned køene. Problemene vi ser nå, har regjeringen klart å skape helt selv.

Regjeringen har tidligere brukt mye tid på å reversere vår politikk, og nå har regjeringen startet med å reversere sin egen politikk og sine egne budsjetter. Det er uforutsigbart, regjeringen klarer ikke å holde kontroll med kostnadene. Nye, permanente kostnader blir bare lagt på toppen av alt annet. Jeg er glad for at regjeringen svinger mot høyre, men jeg synes det er dumt at det skjer etter en kraftig venstredreining, som vi nå ser har kostet oss mye. 

Spørsmålet er: Var ikke finansministeren klar over disse utfordringene allerede i fjor? Så han ikke behovet for å bekjempe gjengene, ansette flere politifolk og få ned køene i sykehusene og styrke Forsvaret allerede i fjor?

",Tina Bru,Høyre,2024-05-15,2024-05-15
3519,2023-2024,"Nye bygg er ein kime til frustrasjon i politisektoren. I Bergen har ein jobba med nytt politihus i over 20 år. Trass i at fleire politikarar frå ulike regjeringsparti har smilt på bilete, er ting framleis usikre. I Vest-Lofoten slår grensa på 100 millioner kroner i investeringsramme, som har vore uendra sidan 2012, inn. Der har dei ikkje høyrt noko frå departementet på åtte månadar.
Kvifor gjer statsråden det så vanskeleg å realisere nye bygg til politiet?",Helge André Njåstad,Fremskrittspartiet,2024-05-09,2024-05-22
3520,2023-2024," Norge har noen store  utfordringer i årene framover. Vi skal kutte utslippene betydelig  på få år, vi skal omstille industrien og næringslivet til nullutslipp  uten at arbeidsplasser flagges ut, og vi må få folk med oss, ikke  mot oss. Da trenger vi en regjering som gir folk og næringsliv forutsigbarhet,  slik at klimaomstillingen ikke blir dyrere og vanskeligere for folk  og industri enn den hadde trengt å bli. Nå har vi det motsatte.  Fordi Arbeiderpartiet og Senterpartiet krangler på bakrommet om  EØS og EU, klarer ikke regjeringen å avklare hva Norge mener om  helt sentrale energi- og klimasaker som har betydning for næringslivet,  for grønn omstilling og ikke minst for lommeboken til folk. 

Et eksempel på dette er den såkalte klimatollen til EU, CBAM. For å hindre at europeisk industri flagger ut på grunn av høyere CO2-avgift, skal EU fra 2026 innføre en toll på import av sement, jern, aluminium og gjødsel fra land som har dårligere klimapolitikk enn Norge. En toårig prøveperiode er i gang. Norge, som er en stormakt innenfor aluminium, ble spurt om å være med i en arbeidsgruppe, men regjeringen har ikke engang svart på den forespørselen. Nylig, på et møte i Europautvalget på Stortinget, sa utenriksminister Barth Eide at det nesten er hevet over tvil at det vil lønne seg for Norge å være på innsiden. Men finansminister Vedum er uenig. Når går toget, og Norge står igjen på perrongen uten mulighet til å påvirke et regelverk som har stor betydning for norske arbeidsplasser og for klimaomstillingen. 

Mitt spørsmål til klimaministeren er: Kan han svare på hvem han er enig med? Er han enig med finansminister Vedum, som mener at Norge skal stå utenfor, eller er han enig med utenriksminister Barth Eide, som mener at det er i Norges interesse å være en del av EUs karbontoll? 

",Mathilde Tybring-Gjedde,Høyre,2024-05-08,2024-05-08
3521,2023-2024," I forrige uke var det  en EU- og EØS-debatt, og da hev jeg meg selvfølgelig med, for det  som EU vedtar og beslutter å implementere, har jo meget store effekter  på Norge. Media dekker det dessverre kanskje ikke helt med hensyn  til hvor viktig det EU driver med, er for Norge, men det er annen  sak. Vi er i hvert fall full sal her nå som lytter til dette spørsmålet.  (Munterhet i salen).

I forrige ukes debatt var det også en del forskjellige synspunkter på hva EU kommer med. Det gikk fra mye skepsis til full aksept og servilitet. Det er her problemene starter, for ikke alt som kommer fra EU, er fornuftig.

Vi har nå emballasjeforordningen, som de aller fleste parter mener er en dårligere og dyrere løsning for Norge enn dagens løsning, uten at regjeringen virker å ha gjort noe for å få tilpasninger. Vi har det reviderte bygningsenergidirektivet, der hovedmålet med direktivet er at alle nybygg skal gå ned til nullutslippsbygg innen 2030 og eksisterende bygningsmasse skal oppgraderes og renoveres i stor grad. Problemet er at dette i stor grad er tilpasset sentraleuropeiske forhold, og det er vanskelig for Norge.

Det er mildt sagt knyttet bekymringer til kostnadene dette vil medføre for boligeiere. Og ikke minst: Folk som allerede sliter, risikerer en stor framtidig ekstraregning. Direktivet har heldigvis blitt revidert noe fordi en del EU-land stilte seg på bakbena, og man fikk en del tilpasninger. Før jul ble egentlig EUs ministerråd og EU-parlamentet enige om det såkalte bygningsenergidirektivet, men når saken skulle vedtas, stilte flere land seg på bakbena.

Da er spørsmålet, for vi i Norge har så og si kun ren fornybar energi som vår energiforsyning: Hvilke grep, hvilke tiltak, hvilke verktøy bruker nå regjeringen for å få tilpasninger og unntak fra bygningsenergidirektivet og andre EU-direktiv?

",Marius Arion Nilsen,Fremskrittspartiet,2024-05-08,2024-05-08
3522,2023-2024," Norge trenger flere  ben å stå på, og skal vi lykkes med å skape framtidens gode digitale  tjenester og attraktive tech-arbeidsplasser, må vi ha en regjering  som spiller på lag med teknologigründerne. Statsråden selv har sagt  at 80 pst. av offentlig sektor skal bruke KI innen 2025, men de  som skal bidra til at dette eventuelt skal bli en realitet, er nettopp  tech-talenter, gründere som tør å satse, og et innovativt næringsliv. 

Da statsråden var i Silicon Valley, møtte hun norske teknologigründere og gründere som vi heier på i USA, men som vi absolutt skulle hatt langt flere av i Norge. I Finansavisen har vi kunnet lese om 64 gründere som nå vurderer å flytte ut fordi de opplever politisk risiko og uforutsigbare skatter. Regjeringen har innført en midlertidig ekstra arbeidsgiveravgift, exit-skatt, utleieforbud, og de har kuttet i Stimulab, Datafabrikken, StartOff, fem millioner til digitalt utenforskap, og for ikke å snakke om kuttet i Digdirs budsjetter, som nettopp skulle gå til samarbeid mellom offentlige virksomheter og næringslivet for å få til den digitale innovasjonen vi er så avhengig av. Disse tiltakene treffer altså høykompetente teknologiarbeidsplasser med kirurgisk presisjon, eller for å si det med deres egne ord: som en «kill switch».

På hvilken måte mener statsråd Tung at exit-skatten og de andre tiltakene regjeringen har innført, bidrar til økt innovasjon og digitalisering i offentlig sektor og etablering av nye, framtidsrettede tech-arbeidsplasser i Norge.

",Anne Kristine Linnestad,Høyre,2024-05-08,2024-05-08
3523,2023-2024," Miljødirektoratet kom denne  uken med en ny rapport som viser all planlagt utbygging i Norge.  Det er snakk om 4 000 km² – eller som NRK formulerte det: like mye  som en eneboligtomt per innbygger i Norge. To av de formålene som  tar mest nytt areal, er hytter og kraft. For en drøy uke siden kom  det også en rapport fra Miljødirektoratet om nedbygging i inngrepsfri  natur de siste fem årene, der såkalte energiformål sto for halvparten  av naturødeleggelsene. Statsråden sier at energi likevel skal være  en prioritet å bygge ut – altså bygge mer – og NRK skriver at statsråden  ikke varsler noen krig mot hytteutbyggingen. Begge uttalelsene er  skuffende, for det vitner om at regjeringen ikke tar naturkrisen  på tilstrekkelig alvor, verken med tanke på nedbyggingen de siste  fem årene eller med tanke på hva som er planlagt framover. Regjeringen  har riktignok lagt fram forslag til nye retningslinjer for arealbruk  i kommunene, men disse inneholder ikke noen konkrete pålegg til  kommunene om å stanse f.eks. hyttelandsbyer, på tross av at statsråden altså  selv sier til NTB: 

«Tallenes tale er tydelig: Det er planlagt for mye utbygging på naturareal i Norge i årene som kommer.» 

Derfor er mitt spørsmål om statsråden kan love at regjeringen vil sette ned foten for flere utbyggingsprosjekter framover, både med tanke på hytter og med tanke på kraft – altså at flere prosjekter skal stoppes enn det vi har sett de siste fem årene. Kan statsråden love meg det?

",Sofie Marhaug,Rødt,2024-05-08,2024-05-08
3524,2023-2024," I går fikk barneministeren en  stor sekk. En stor samling organisasjoner som jobber med barns levekår,  leverte et opprop med to tydelige krav. Det ene var å tette gapet  i barnetrygden mellom små og store barn, og det andre var å sørge for  at barnetrygden ikke sakker akterut igjen når prisene stiger. 

Hvorfor er dette så viktig for disse organisasjonen at de tropper opp på statsrådens kontor med en stor sekk? Jo, det vi har sett, er at hver gang vi de siste årene har økt barnetrygden, så har antall barn som vokser opp i fattigdom, gått ned, men siden forrige regjering økte barnetrygden for de minste barna, har de store barna sakket akterut. Nedgangen i barn som vokser opp i fattigdom, har hovedsakelig skjedd for barn under seks år. 

Store barn spiser mer, og fritidsaktivitetene og klærne er dyrere. Derfor har vi i SV jobbet iherdig for å sikre barn over seks år mer barnetrygd, men det er fortsatt et gap på 256 kr per måned mellom barn over og under seks år. 

Vi vet at barn som vokser opp i fattigdom, skårer dårligere på mange dystre statistikker, som psykisk helse, utenforskap, gjennomføring av utdanning og faktisk også arbeidsliv. Det å løfte barn ut av fattigdom, har derfor stor betydning for muligheten til et godt liv, og at fattigdommen ikke skal gå i arv.

Er statsråden enig i at barnetrygden er viktig for å løfte flere barn ut av fattigdom, og at styrking av barnetrygden derfor er vår tids største velferdsreform?

",Kathy Lie,Sosialistisk Venstreparti,2024-05-08,2024-05-08
3525,2023-2024," Da hun var 15 år gammel,  misbrukte Vilja heroin, kokain og amfetamin. Hennes største kamp  i dag, som 18-åring, er å stanse nedleggelsen av institusjonen som  reddet livet hennes. Dette er en institusjon i statsrådens og min  egen hjemby, som hun sikkert kjenner veldig godt til, nærmere bestemt  Bønesstølen. Jeg synes det er veldig spesielt, all den tid vi har  den diskusjonen rundt utfordringer i barnevernet, og spesielt i  en tid hvor man vet at det er et økende rusproblem blant unge.

Det er ikke første gang Fremskrittspartiet tar opp dette. For rundt et år siden sto vi på akkurat denne samme plassen, på den samme talerstolen, og utfordret ministrene på om de hadde lest kronikken som en mamma skrev om bekymringen for at barnet skulle ta sitt eget liv i rus, og hennes rop om hjelp.

Ministeren svarte da at hun hadde hatt denne anonyme moren på besøk på sitt kontor, og tok dette veldig alvorlig. Da vi diskuterte ulike hjelpetiltak, viste ministeren bl.a. til at hun trodde det i like stor grad handlet om kapasitet i det kommunale barnevernet og mangelen på behandlingsplasser.

Det er ett år siden. På samme tid, fra 2020 til da, hadde tolv barn – jeg gjentar: tolv barn – mistet livet i norsk barnevern. Hvordan harmonerer det da at ministeren ikke griper inn mot å legge ned disse plassene?

",Silje Hjemdal,Fremskrittspartiet,2024-05-08,2024-05-08
3526,2023-2024," I 2021 kunne vi lese i tysnesbladet.no  at Toppe avviste enhver tvil om at behandlingstilbudet ved Mestringshusene  ville henge i en tynn tråd dersom det ble regjeringsskifte, og hun  uttalte at tilbudet lå midt i hennes ånd.

Etter at Støre-regjeringen avviklet ordningen med fritt behandlingsvalg, dekkes ikke lenger rusbehandling hos Mestringshusene og flere andre rusbehandlingstilbud av det offentlige. Institusjoner har kuttet plasser, lagt ned sin drift eller tar kun imot de som har råd til å betale for behandlingen selv. Regjeringen bidrar til at rusbehandlingen over hele landet blir nedlagt, både for voksne og nå også for barn. 

I Norge finnes det seks barnevernsinstitusjoner som tilbyr behandling til barn og unge som har utviklet et alvorlig rusproblem, og kapasiteten er sprengt. TV 2 kunne i helgen melde at rusinstitusjonen Bjørgvin ungdomssenter i Bergen, som har reddet livet til mange unge de siste 15 årene, til tross for stor pågang av ungdommer nå legges ned av Bufetat. Det er komplett uforståelig. Regjeringens politikk her gjør norsk barnevern og rusomsorg dårligere, og Senterpartiet i regjering er åpenbart ikke redningen for ungdommer som sliter med rus. Varatillitsvalgt i Fellesorganisasjonen sier til TV 2:

Ungdommene som sliter med alvorlige rusproblemer, blir yngre og har større problemer enn tidligere. Å legge ned Bjørgvin ungdomssenter er så tragisk at jeg ikke kan forstå annet enn at dette kan være et arbeidsuhell.

Kan statsråden bekrefte at hun ikke vil legge ned Bjørgvin ungdomssenter, slik at barn og unge med rusproblemer fortsatt kan sikres god og nødvendig hjelp?

",Tage Pettersen,Høyre,2024-05-08,2024-05-08
3527,2023-2024,"Nye tall viser at halvparten av sosialhjelpsmottakerne ikke kan følge myndighetenes kostholdsråd. 45 pst. mangler penger til å kjøpe frukt og grønt, og halvparten har ikke råd til å erstatte utslitte klær. Dette er lommer av absolutt fattigdom i den norske velferdsstaten som vi ikke kan være bekjent av. Forskernes anbefaling i rapporten er klar: Satsene i sosialhjelpen må opp fra dagens nivå, særlig for de som har eldre barn. 
Har statsråden planer om å følge dette rådet, og kan jeg be om at tida ikke blir brukt på det som alt er gjort?",Mímir Kristjánsson,Rødt,2024-05-08,2024-05-15
3528,2023-2024,"Regjeringen skal reforhandle mandatet til Enova. Stortinget har gjennom en rekke vedtak understreket behovet for å inkludere støtte til moden teknologi, som varmepumper, etterisolering av deler av bygningskroppen, utskiftning av vinduer, batterier, bergvarme og lignende. 
Vil statsråden reversere regjeringen Solberg og daværende statsråd Sveinung Rotevatns avtale, og sørge for at Enovas nye mandat vil inkludere utrulling av velkjent teknologi som hjelper folk å kutte i strømregningene?",Sofie Marhaug,Rødt,2024-05-08,2024-05-15
3529,2023-2024,"Presidentvalget i Russland var hverken fritt eller demokratisk. Deler av valget ble gjennomført i okkuperte områder i Ukraina, og opposisjonspolitikere risikerte å bli fengslet og drept. USA og brorparten av EU-landene deltok ikke i Putins innsettelseseremoni. Dette inkluderte våre nordiske og baltiske allierte, som også deler grense med Russland. 
Hva er statsministerens vurdering bak valget om norsk deltakelse, og var regjeringen i dialog med våre allierte naboland om å sende Norges ambassadør til markeringen av gjenvalget?",Guri Melby,Venstre,2024-05-08,2024-05-15
3530,2023-2024,"Ifølge Havforskningsinstituttet er de største truslene mot livet i Oslofjorden fiskeri, i tillegg til miljøgifter, mikroplast, fysisk påvirkning og næringssalter. I fjor foreslo Venstre begrensninger i fisket, herunder forbud mot bunntråling og lokale fiskeforbudssoner. Regjeringen stemte dette ned. I regjeringens forvaltningsplaner for Nordsjøen og Skagerrak er Ytre Oslofjord definert som et særlig verdifullt område. 
Hvilke tiltak vil statsråden innføre for å begrense fisket og gjenopprette fiskebestanden i Oslofjorden?",Ola Elvestuen,Venstre,2024-05-08,2024-05-15
3531,2023-2024,Hva vil statsråden gjøre for at det skal være attraktivt å være lærer?,Margret Hagerup,Høyre,2024-05-02,2024-05-15
3532,2023-2024,"Regjeringen har lagt fram og Stortinget har vedtatt Langtidsplanen for forskning og høyere utdanning og utsynsmeldingen, og nå behandler Stortinget opptaksmeldingen og profesjonsmeldingen. Alle er tydelige på et økt behov for realfagskompetanse. Likevel er det ikke spor av vilje til satsing på realfag i grunnskolen fra denne regjeringen. 
Hva gjør statsråden for å nå målene om økt satsing på og rekruttering til realfag?",Kari-Anne Jønnes,Høyre,2024-05-02,2024-05-15
3533,2023-2024,"Bønder, særlig i utviklingsland, lider sterkt under begrensninger satt i WTO-avtalen, og her i Norge må nå enda en vare tas ut av målprissystemet.
Kan statsråden svare på hvorvidt handlingsrommet i WTO blir tilstrekkelig brukt for å sikre Norge og andre lands matsuverenitet, og hva fremtiden til målprissystemet blir, ettersom taket på gul boks er fast?",Geir Jørgensen,Rødt,2024-05-02,2024-05-15
3534,2023-2024,"Tolletaten står i en kritisk ressurssituasjon. Tolldirektøren skriver i sin situasjonsanalyse at kontroll må prioriteres ned, om ikke etaten styrkes. En nedskalering vil bety færre tollsteder og færre ansatte, samt lavere ambisjoner for beskyttelse av samfunnet. Bare de kriminelle vinner på dette. Vi ser at Norge er et transittland, der kriminelle gjenger utnytter vår svakhet. Haugesund er ett av tollstedene som er truet. 
Vil statsråden garantere at ingen tollsteder legges ned, ved å sikre mer ressurser til Tolletaten?",Sveinung Stensland,Høyre,2024-05-02,2024-05-15
3535,2023-2024,"Statsråden vil at samtlige 19-åringer skal avtjene et pliktår for Norge. For mange unge er det en enorm frihetsfølelse å bli ferdig med videregående og selv velge hva de skal bruke hverdagen til. 
Har statsråden forståelse for at unge voksne kan oppleve forslaget som en innskrenkning av deres frihet til å selv velge hva de skal gjøre etter videregående, dersom alle etter videregående må avtjene en slags lavtlønnet sivil tjeneste for staten?",Grunde Almeland,Venstre,2024-05-02,2024-05-08
3536,2023-2024,"Helseforetakenes fremskrivningsmodell viser at offentlig finansiert psykisk helsevern må økes med minst syv prosent for døgnbehandling og 15 prosent for poliklinisk behandling frem mot 2040. Stortinget vedtok i forbindelse med opptrappingsplanen for psykisk helse å stanse nedbyggingen av døgnkapasiteten i psykisk helsevern. Likevel ser vi at Helse Nord bygger ned, blant annet ved å foreslå nedlegging av døgnbehandling ved DPS-ene i Troms og Finnmark og liten fremdrift i arbeidet med nytt UNN Åsgård. 
Hva vil statsråden gjøre med dette?",Erlend Svardal Bøe,Høyre,2024-05-02,2024-05-08
3537,2023-2024,"I perspektivmeldingen står det at det relativt sett blir færre personer i arbeidsdyktig alder som kan skape verdiene som skal betale for statens økende utgifter framover. Nytt opptakssystem for høyere utdanning tilrettelegger for at folk skal kunne begynne på utdanning tidligere. Et pliktår vil forsinke de unge sin inntreden i arbeidsmarkedet. 
Ser statsråden at det er en motsetning mellom formålet i nytt opptakssystem for høyere utdanning, som hun selv er ansvarlig for, og forslaget om et pliktår i statlig regi for alle unge voksne?",Guri Melby,Venstre,2024-05-02,2024-05-08
3538,2023-2024,"Regjeringa er opptekne av å få fleire unge i arbeid tidlegare. I perspektivmeldinga 2021 vart det også peika på store samfunnsøkonomiske vinstar av eit slikt tiltak. Mellom anna er det vist til at dersom unge kjem eitt år tidlegare ut i arbeidslivet, vil sysselsetjinga kunne auke med 10 000 personar. Den økonomiske effekten er rekna til om lag fem milliardar kroner i løpet av ein tiårsperiode.
Korleis vil innføring av eit obligatorisk pliktår for alle 19-åringar påverke sysselsetjinga og målet om å fleire unge ut i arbeid tidlegare?",Sveinung Rotevatn,Venstre,2024-05-02,2024-05-08
3539,2023-2024,"Fra 2018 har fastlegekontor prøvd ut organisering som primærhelseteam (PHT), der fastlege, sykepleier og helsesekretær jobber sammen om pasienten. Evaluering viser god effekt. Pilotprosjektet har fortsatt etter 31. mars 2024, med opprettholdelse av egenandel og sykepleiertakster fram til 30. juni 2024. Fra 1. juli 2024 opphører ordningen og primærhelseteamene skrotes. Samtidig varsler regjeringen at den jobber med en lignende ordning, som skal presenteres innen ett år. 
Hvorfor forlenges ikke eksisterende team til ny ordning er i gang?",Tone Wilhelmsen Trøen,Høyre,2024-05-02,2024-05-08
3540,2023-2024,"IOGT tilbyr med sin 24 års erfaring lavterskeltilbud til rusavhengige på fire ulike sammensentre. I statsbudsjettet for 2023 avviklet regjeringen øremerkede tilskudd og innlemmet det i søkbare ordninger. Endringen skjedde på kort varsel og frivilligheten mistet forutsigbarhet, som er avgjørende for å sikre sårbare mennesker et godt tilbud. Nå står tilbudet ved sammensentre, som har rundt 900 unike brukere, i fare for å forvitre, da de ikke lenger får midler fra Helsedirektoratet.
Hva vil statsråden gjøre for å sikre fortsatt drift av sammensentrene?",Svein Harberg,Høyre,2024-05-02,2024-05-08
3541,2023-2024,"Ventetiden for mange pasienter med kvinnesykdommer er ekstremt lange. Det er uholdbart med så lange ventetider for å få gjennomført brystrekonstruksjon med eget vev, som er på over fire år OUS i Oslo, og faktisk over fem år (310 uker) ved SUS i Stavanger.
Er dette en akseptabel ventetid for helse- og omsorgsministeren, og hvis ikke, hvilke tiltak vil statsråden gjøre for at ventetiden skal gå ned?",Bård Hoksrud,Fremskrittspartiet,2024-05-02,2024-05-08
3542,2023-2024,"Fleire i Arbeidarpartiet, herunder det største fylkeslaget og minst éin statsråd, ønskjer å innføre eit pliktår for alle unge som ikkje skal i førstegangsteneste. Eitt av forslaga er å bruke ufaglærte unge til å jobbe i helsevesenet. Helsevesenet slit i dag med store kapasitetsutfordringar, og mange tilsette opplever at dei ikkje får nytta tida til det dei er utdanna til. 
Korleis trur statsråden eit innrykk av rundt 40 000 unge ufaglærte per år vil påverke dei allereie store kapasitetsutfordringane for dei faglærte i helsevesenet?",Alfred Jens Bjørlo,Venstre,2024-05-02,2024-05-08
3543,2023-2024,"Heilt sidan 2021 har dagens regjering hevda at det skulle settast inn såkalla «kraftfulle tiltak» for å bevege seg mot nullvisjonsmålet for drepne og hardt skadde i trafikken. I kvart år, 2021, 2022, 2023, og no i 2024, har det i debatt etter debatt blitt hevda frå regjeringspartia at dei såkalla «dødsvegane» i Noreg skulle prioriterast i ny NTP.
Kvifor er ikkje E39 Veibust–Blindheim–Moa med i ny NTP dei neste 12 åra, og kvifor er fellesprosjektet Ringeriksbanen og E16 splitta, noko som fører til stor usikkerheit kring prosjektet?",Frank Edvard Sve,Fremskrittspartiet,2024-04-30,2024-05-15
3544,2023-2024," Jeg møter mange  mennesker som opplever diskriminering i møte med et system som egentlig  skal hjelpe dem. Før jul besøkte jeg en stiftelse som heter Grobunn,  som er et bo og opplæringssted for ungdommer som trenger spesiell tilrettelegging  og oppfølging for å lære å mestre overgangen til voksenlivet, og  ikke minst å ta ansvar for eget liv. Tilbudet har vist gode resultater,  og veldig mange av dem som bor der, flytter over i egen bolig etter  hvert. Likevel har sju av åtte som søker i år, fått avslag fra kommunen  sin på søknaden. Kommunen har bestemt et annet alternativ for disse,  uavhengig av hva de selv vil. Familier opplever at systemet er krevende  å navigere i og direkte motarbeider dem. 

Kommuner og bydeler har et stort ansvar, og vi opplever faktisk at de som skal bruke disse tjenestene, ikke alltid blir tatt på alvor. Flere og flere foreldre som har unger med funksjonsnedsettelse, opplever lite valgfrihet i f.eks. botilbud i kommunen. Dette er utilslørt diskriminering av mennesker med funksjonsnedsettelser. Da blir mitt spørsmål til statsråden: Hva vil statsråden gjøre for at personer med funksjonsnedsettelse skal få gode og likeverdige tjenester og tilbud uavhengig av hvilken kommune eller bydel de bor i?

",Olaug Vervik Bollestad,Kristelig Folkeparti,2024-04-24,2024-04-24
3545,2023-2024," Spørsmålet mitt går til  samferdselsministeren. 

Folk brukar bil til kvardagstransport fordi det er vårt mest fleksible transportmiddel. Mange, særleg familiar, er avhengige av bilen for å kunne få kvardagen til å gå opp. Bilen står for meir enn 80 pst. av persontransporten. Også i byane har bilen stor betydning i transportsystemet. Trass i betydninga bilen har for transportfridom og varetransport i eit land med spreidd busetjing, har det alltid vore eit politisk og byråkratisk miljø som har jobba for å avgrense fridomen folk har til å velje bil. Eit skyhøgt avgiftsnivå på både kjøp, eige og bruk av bil har vore eit særmerke for Noreg. 

Nullvekstmålet vart etablert for å avgrense moglegheita folk har til å velje bilen som transportmiddel i byane. Tidlegare var det utslepp som var grunngjevinga. Etter at dei fleste no kjøper elbil, er det areal som er grunnen til inngrep. Ifølgje Miljødirektoratet kjøper folk for store bilar. Store bilar er trygge bilar, men sjølv ikkje dette skal folk ha fridom til å bestemme sjølv. 

Spørsmålet er rett og slett: Kvifor vil statsråden fortsetje med å innskrenke fridomen folk og næringsliv i byane har til å kunne bruke det mest fleksible transportmiddelet vi har? Det mest fleksible transportmiddelet er faktisk bilen.

",Frank Edvard Sve,Fremskrittspartiet,2024-04-24,2024-04-24
3546,2023-2024," Spørsmålet er til forsvarsministeren.

Hovedforutsetningen for å gjennomføre allerede vedtatte planer for vekst i Forsvaret og nye vedtatte planer er tilstrekkelig personell. I gjeldende langtidsplan for forsvarssektoren er det vedtatt å øke antall militært ansatte med 2 200 fra 2021 til 2028. I regjeringens forslag til ny langtidsplan legges det opp til en økning på 4 600 ansatte fra 2025 til 2036. Samtidig som Stortinget allerede har vedtatt og kommer til å vedta planer om økt personell i sektoren, ser vi at mange nå slutter, og nivået er faretruende høyt. Forsvaret mangler også søkere til operative sjefsstillinger som tidligere var meget attraktive og karrierefremmende.

Spørsmålet er: Hvordan vil regjeringen motvirke den økende tilfeldige avgangen og sørge for at kritisk viktige operative stillinger faktisk er besatt?

",Hårek Elvenes,Høyre,2024-04-24,2024-04-24
3547,2023-2024," Før valget advarte vi om at vi  risikerte å få tidenes mest byfiendtlige regjering. Dessverre har  vi fått rett, og en av de nyeste bekreftelse på det var regjeringens  forslag til Nasjonal transportplan, der byene blir nedprioritert.  Før pandemien så vi en jevn vekst i kollektivtrafikken over hele  landet i en periode på ti år. Dette var et resultat av tøffe politiske prioriteringer,  der kollektivtrafikken var budsjettvinner i år etter år. 

Bakgrunnen for denne satsingen var åpenbar: Det å gi folk muligheten til å reise kollektivt gjør at hverdagen deres blir enklere. Vi får mindre kork og kaos, og vi kutter i utslipp. Det er bra for folk, og det er bra for miljøet. 

Med pandemien fikk vi en bråstopp i denne veksten, og i etterkant har vi sett en regjering som har framstått som handlingslammet når det gjelder tiltak for å stimulere til fortsatt vekst. Tvert imot har den gjort andre grep som har ført til kutt, f.eks. oppløsning av fylkeskommuner, som gjør at et fylke som Buskerud nå må kutte 45 mill. kr og legge ned bussruter. Resultatet av regjeringens politikk er økt biltrafikk i flere av de største byene våre. 

Mange av oss hadde høye forventninger til NTP, at regjeringen endelig ville ta grep og få kollektivtrafikken tilbake på skinner. Dessverre ble håpet knust. Et konkret eksempel er den manglende finansieringen av Majorstuen stasjon i Oslo. Den spiller en nøkkelrolle i å utnytte kapasiteten i T-banenettet fordi den er påkoblingspunktet for Fornebubanen, som åpner i 2029, og muliggjør en framtidig kapasitetsøkning på inntil 40 pst. 

Fordi dette er så viktig, la vår regjering inn 500 mill. kr til prosjektet i forrige NTP. I mai starter bygging av stasjonen, men da NTP ble lagt fram i mars, ble det klart at regjeringen ikke ville bidra med de 500 millionene de hadde lovet Oslo. I stedet skyves regningen over til Oslo. Mest sannsynlig får man økte bompenger for innbyggerne. 

Dette er et direkte løftebrudd, og mitt spørsmål til statsråden er: Hvordan ville statsråden selv opplevd det som ordfører dersom staten sprang fra regningen og lot det være opp til innbyggerne å plukke den opp?

",Guri Melby,Venstre,2024-04-24,2024-04-24
3548,2023-2024," Den nasjonale forsvarsevna  skal styrkast. Noreg skal kunna ta ein større del av ansvaret for  vår eiga sikkerheit, i ei tid med aukande stormaktsrivalisering  òg i våre nærområde. For å få til det må me vera til stades – på  landjorda, i lufta og ikkje minst på havet. Me må kunna overvaka,  forstå og handla om nødvendig. 

Til dette trengst det folk. Det blir ofte sagt at personellet er Forsvarets viktigaste ressurs, og eg er einig. I den føreslegne langtidsplanen for Forsvaret er det sett ambisiøse mål for å ta fleire inn til fyrstegongsteneste og tilsetja fleire soldatar og befal.

Samtidig er nettopp dei folka Forsvaret er så avhengig av, på veg ut døra. Berre i fjor slutta nesten 700 av dei militært tilsette før tida, noko som svarar til over 5 pst. Mange av dei er unge. Dei sluttar i hovudsak grunna dårlege lønns-, pensjons- og arbeidsvilkår, men òg fordi dei har mista tru på systemet. 

Problema er på ingen måte nye. Forsvarspolitikken har i lang tid handla om volum og store, nye innkjøp, framfor kvalitet, nok folk og gode system. Å retta opp i dette tek tid, men får me ikkje sett i proppen no og stoppa personellflukta, ligg det an til ei svekt forsvarsevne med endå fleire båtar som ligg til kai, og endå fleire fly som står på bakken.

Meiner forsvarsministeren at dei tiltaka regjeringa har sett i verk så langt, er tilstrekkelege for å stoppa personellflukta i Forsvaret?

",Ingrid Fiskaa,Sosialistisk Venstreparti,2024-04-24,2024-04-24
3549,2023-2024," I likhet med Høyre er  Fremskrittspartiet svært bekymret for de trafikale utfordringene  i Oslo. Nedskalering av både E6 og E18 inn mot Oslo vil få dramatiske  konsekvenser. Dette er etter Fremskrittspartiets oppfatning en planlagt  og uholdbar situasjon som skal vare i tre år. En slik planlagt nedskalering  av hovedveinettet gir et betydelig tap som medfører kø, utslipp  og betydelig svekket effektivitet. Ikke nok med det: Elbilene må  ut av kollektivfeltet fra 6. mai i år.

For at persontransporten for en stor del av Østlandet som reiser inn mot Oslo, ikke skal havarere fullstendig, er man helt avhengig av et kollektivtilbud som fungerer. Så langt i år ser vi at togene som skal frakte passasjerer inn og ut av Oslo-regionen, har svært dårlige resultater når det gjelder punktlighetsmål.

Hva har statsråden gjort, og hva gjør han nå for at ikke hele persontransportsystemet skal bryte sammen for en stor andel av befolkningen på Østlandet, som pendler inn og ut av Oslo?

",Morten Stordalen,Fremskrittspartiet,2024-04-24,2024-04-24
3550,2023-2024," Mitt spørsmål går til samferdselsministeren.

Transportsystemet rundt og i Oslo er avgjørende for hele landets mobilitet. Daglig er det langt over 100 000 som pendler ut av og inn i byen. Varetransporten, trailerne og varebilene, skal inn og gjennom Oslo, og mange andre skal til inn til hovedstaden vår.

Den 2. april gikk det ut en pressemelding fra Statens vegvesen. Der sto det:

Det var da midlertidig i forbindelse med ombygging av to tunneler på ring 1, midlertidig fram til 2027, sto det i den pressemeldingen.

Akershus fylkeskommune, landets mest folkerike fylke, er – etter det jeg vet – ikke informert om denne endringen. Akershus skriver i et brev til statsråden den 17. april: Akershus fylkeskommune har lenge vært kjent med stengingen av ring 1 som følge av ombygging av veien knyttet til byggearbeidene i regjeringskvartalet. I den anledning er fylkeskommunen også kjent med at det vil bli iverksatt trafikkreduserende tiltak. Konkret hvordan disse trafikkreduserende tiltakene skulle se ut, har vi likevel sett lite til. Gjennom media er vi nylig kjent med at elbilene ikke lenger skal få benytte kollektivfeltene i riksveinettet. I et situasjonsomfang, tidshorisont og innvirkning på tusenvis av innbyggere ser vi det som kritisk at staten tar ansvar og finansierer løsninger som skal mildne disse utfordringene.

Jeg regner også med at pendlerfylkene rundt Oslo – Østfold, Innlandet, Buskerud og Vestfold – heller ikke er informert.

Hvilke tiltak har samferdselsministeren tenkt å sette inn for å bøte på situasjonen som oppstår når elbilene må konkurrere om plassen i de ordinære kjørefeltene med all annen trafikk?

",Trond Helleland,Høyre,2024-04-24,2024-04-24
3551,2023-2024,"I Hallingdølen 23. april 2024 kan man lese at statsråden først etter 28 dager og fem purringer, via en statssekretær, besvarte fire spørsmål fra avisen om reguleringsplanen for fellesprosjektet Ringeriksbanen og E16. Svarene er uklare og diffuse. Planen gjelder både vei og bane. Svarene viser at det er uvisst om regjeringen mener den er gyldig, indirekte at dette ikke er avklart. Dermed risikerer man at det må gjennomføres ny reguleringsprosess – og at dette er forhold regjeringen vil avklare først etter Stortingets behandling av NTP 12. juni i år.
Mener statsråden at Stortinget ikke trenger å vite om gjeldende reguleringsplan for FRE16 fortsatt vil være gyldig hvis togdelen av fellesprosjektet skrotes?",Morten Wold,Fremskrittspartiet,2024-04-24,2024-05-15
3552,2023-2024,"Under behandlingen av sak om ungdomsstraff i desember 2023 gikk regjeringspartiene sammen med Sosialistisk Venstreparti og stanset en lovendring som ville gi rask oppstart av hurtigspor i domstolen for unge kriminelle. Stortinget ba om sak i løpet av våren 2024, noe statsråden stadfestet i et svar til Stortinget i februar 2024. Tingretten antok dette ville komme på plass innen sommeren, men jeg tror de vil bli skuffet. Saken ble sendt på høring med frist 22. mai 2024. 
Har statsråden tenkt å fremme sak i løpet av våren og således få på plass et hurtigspor i løpet av året?",Sveinung Stensland,Høyre,2024-04-18,2024-05-22
3553,2023-2024,"Stortinget har vedtatt å iverksette tiltak for å forhindre transnasjonal undertrykkelse av personer i Norge. Mange eritreere i Norge utsettes for slik undertrykkelse med trusler, utestengelse, krav om 2 pst. bruttoskatt og annen form for kontroll fra det eritreiske regimet. I forrige uke omtalte NRK at UDI henlegger saker der asylsøkere er mistenkt for juks. Noen av disse sakene gjelder personer som åpent støtter det regimet de flyktet fra i Eritrea. 
Mener statsråden disse henleggelsene er i tråd med det å bekjempe transnasjonal undertrykkelse?",Ola Elvestuen,Venstre,2024-04-18,2024-05-22
3554,2023-2024,"God mat er god eldreomsorg. Eldre som får i seg nok mat og riktig mat, har det bedre og holder seg friske lenger. Det er viktig å sikre god ernæring på sykehjemmet, men ernæringsproblemene kan ofte oppstå før eldre kommer på sykehjem. Helsedirektoratet anslår at én av tre pasienter som er på sykehus, sykehjem, eller som mottar hjemmetjenester, er underernært eller står i fare for å bli det. 
Hva vil statsråden gjøre for å sikre at flere eldre får bedre og mer næringsrik mat, og at færre eldre er underernærte?",Erlend Svardal Bøe,Høyre,2024-04-18,2024-04-24
3555,2023-2024,"Regjeringen bygger ned døgnplasser innenfor tverrfaglig spesialisert rusbehandling, og flere organisasjoner på rusfeltet advarer om at dette kan føre til at viktige fagmiljø på rusfeltet blir rasert.
Er statsråden bekymret over hvilke konsekvenser endring fra døgn- til dagbehandling vil få for mennesker med rusmiddelavhengighet og deres pårørende?",Sandra Bruflot,Høyre,2024-04-18,2024-04-24
3556,2023-2024,"«Russen blir lett bytte for kommersielle selskap. Dette kan ikke fortsette». Det sa statsråd Toppe da regjeringen lanserte seg som festbrems for russen. Jeg kunne ikke være mer enig. Vi vet at russeselskapene skyr få midler i sitt forsøk på å loppe ungdommen for mest mulig penger. Jeg er glad for at statsråden har satt Forbrukertilsynet på saken.  
Hva konkret ser statsråden for seg at slike tilsyn skal lede fram til, og hvilke grep er regjeringen villige til å ta for å regulere denne industrien?",Hege Bae Nyholt,Rødt,2024-04-18,2024-04-24
3557,2023-2024,"Ventetidene øker under Støre-regjeringen, og pasienter venter stadig lengre på helsehjelp. Samtidig styrer sykehus mot underskudd, aktiviteten i sykehusene er fortsatt ikke høy nok og regjeringen bygger ned samarbeidet mellom det offentlige, det ideelle og det private.
Hva vil være statsrådens viktigste tiltak for å redusere ventetiden for pasientene?",Tone Wilhelmsen Trøen,Høyre,2024-04-18,2024-04-24
3558,2023-2024,"I forbindelse med regjeringens «kraftløft» for Finnmark ble det satt en frist til 22. april 2024 for behandling av ny kraftproduksjon. Fristen har nå løpt ut. 
Mener statsråden at de innmeldte prosjektene vil gi nok kraft til å elektrifisere Melkøya, og deler han spørsmålsstillerens bekymring for konsekvensene utbyggingen vil ha for naturmangfold og reinbeiteområder?",Sofie Marhaug,Rødt,2024-04-18,2024-04-24
3559,2023-2024,"Utenriksministeren har bedt næringslivet om ikke å handle med selskaper som bidrar til å opprettholde ulovlige bosettinger på Vestbredden. Flere har fulgt oppfordringen, men ikke alle. Dermed er det folk flest som får ansvaret for å sjekke hvorvidt en vare bidrar til å opprettholde ulovlige bosettinger. Etter at regjeringen kom med sin oppfordring, har situasjonen er gått fra vondt til verre både på Gaza og på Vestbredden.
Er ikke utenriksministeren enig i at det er på tide å innføre et forbud mot import fra selskaper som bidrar til å opprettholde ulovlige bosettinger?",Lan Marie Nguyen Berg,Miljøpartiet De Grønne,2024-04-18,2024-04-24
3560,2023-2024,"2024 startet på tragisk vis med altfor mange drap, og vold i nære relasjoner er fortsatt en stor utfordring. Vold- og overgrepslinjen, også kjent som VO-linjen, ble etablert i 2019. Siden har Hjelpelinjen vokst, og tilbudet er blitt profesjonalisert. En ekstern evaluering konkluderer med at VO-linjen gir et godt tilbudet. Likevel risikerer de nå å måtte kutte i sine tjenester samtidig som regjeringen varsler en opptrapping mot vold og overgrep. 
Er statsråden enig i at VO-linjen er en viktig tjeneste, og hva vil hun gjøre for å sikre den?",Kathy Lie,Sosialistisk Venstreparti,2024-04-18,2024-04-24
3561,2023-2024,"De siste årene har det vært flere debatter i mediene om hvordan emisjoner og restrukturering av selskaper resulterer i at småaksjonærer blir økonomisk skadelidende, altså at deres aksjeverdier blir utvannet til fordel for de større aksjonærene. Flere har etterspurt at Finanstilsynet kommer på banen i disse sakene.   
Hvilken rolle mener statsråden at Finanstilsynet har for å sikre likebehandling av aksjonærer i emisjoner og restruktureringer av selskaper?",Mahmoud Farahmand,Høyre,2024-04-18,2024-04-24
3562,2023-2024,"Folk er bekymra for om de vil få nødvendig helsehjelp, nå og i framtida. Det kommer fram i Helsepolitisk barometer for 2024 fra Kantar. I undersøkelsen svarer 27 prosent at de selv eller pårørende befant seg i en situasjon der de ikke fikk nødvendig helsehjelp i fjor. Både Legeforeningen og Norsk Sykepleierforbund peker på helsepersonellmangelen som en av årsakene. 
Hva er statsrådens konkrete tiltak for å løse disse utfordringene slik at alle kan være sikre på at de får den helsehjelpen de trenger, når de trenger den?",Seher Aydar,Rødt,2024-04-18,2024-04-24
3563,2023-2024,"Styret i Helse Møre og Romsdal har vedtatt at sykehusene i fylket skal innføre Helseplattformen 27. april. Flere leger, sykepleiere og annet helsepersonell må være på plass innen den tid, og det er fortsatt uklart hvordan en skal klare det. På tross av usikkerheten dette skaper for pasienter og ansatte, velger en å gå videre med innføringen. 
Er statsråden bekvem med å ha ansvaret for et eksperiment som kan sette pasientsikkerheten i fare og lede til skandaler dersom innføring av Helseplattformen feiler igjen?",Bård Hoksrud,Fremskrittspartiet,2024-04-18,2024-04-24
3564,2023-2024,"Norge har et ansvar for å gi beskyttelse til personer som trenger det. For å hjelpe forfulgte og for å opprettholde tilliten til asylsystemet må det få konsekvenser dersom personer lyver eller gir uriktige opplysninger for å få opphold. Avsløringer i NRK 16. april viser at flere tilbakekallssaker henlegges av ressurshensyn. 
Hvordan vil statsråden sikre at UDI har tilstrekkelige ressurser til å håndtere tilbakekallssaker?",Mari Holm Lønseth,Høyre,2024-04-17,2024-05-22
3565,2023-2024,"I regjeringens forslag til Nasjonal transportplan framkommer det at regjeringen vil drive en aktiv politikk for å unngå transportvekst. Samtidig viser framskrivinger av gods- og persontransporten videre jevn vekst også i tiden som kommer. 
Hvordan vil folk og bedrifter i både by og bygd merke at regjeringen vil motarbeide den jevne veksten i mobilitet for befolkningen?",Frank Edvard Sve,Fremskrittspartiet,2024-04-17,2024-04-24
3566,2023-2024," En av de store styrkene vi  har i vårt demokrati, er at partiene på Stortinget klarer å gå sammen  og danne forlik i saker der det er spesielt viktig at de politiske  rammevilkårene står seg over tid. Det gir også grunnlag for forutsigbarhet  og for trygg styring.

Trygg styring betyr at man står ved forlikene, og at partene ikke sår tvil om hvilken politikk som gjelder. Det betyr at vi legger til grunn at de partene man inngår forlik med, har en intensjon om å opprettholde den avtalen. Hvis man mistror avtalepartnerne sine, bør man også stille seg spørsmål om hvorfor man i det hele tatt vil bli enig med dem.

Derfor ble jeg ganske bekymret da statsministeren talte til landsstyret i Arbeiderpartiet i forrige uke. Han brukte talen sin til å male et skremmebilde av hva som ville skje hvis Høyre vant valget, og det er i og for seg vanlig arbeiderpartitaktikk når det butter på meningsmålingene. Det som imidlertid var nytt, var hvilket tema statsministeren brukte som ammunisjon til angrepet. Han stilte nemlig spørsmål ved pensjonsforliket:

Det stilte han spørsmål om. Det andre var:

Det er verdt å minne om at det var Solberg-regjeringen som la frem forslaget om pensjon fra første krone, og reguleringen av pensjon er omtalt og signert i den pensjonsavtalen som er inngått i Stortinget. Da er det ganske alvorlig at bare noen få uker etter at et bredt flertall har inngått den avtalen, står altså statsministeren og sår tvil om hvorvidt Høyre kommer til å stå ved det forliket. Jeg kan slå fast her og nå at vi står bak denne enigheten, og at det ikke er noen grunn til å så tvil om noe annet.

Mener statsministeren at det gir et inntrykk av politisk stabilitet i Norge at han, som landets statsminister, undergraver et forlik bare uker etter at det ble inngått?

",Henrik Asheim,Høyre,2024-04-17,2024-04-17
3567,2023-2024," Den siste uken og  i spørretimen i dag har stortingsmeldingen om opptrapping av inntekt  i landbruket vært omtalt. De to første delene av denne meldingen  er strategien for økt selvforsyning og planen for opptrapping av  inntekten. Der er det mye bra, og det skal regjeringen ha honnør for.  Det er imidlertid en tredje del, og til den er dagens spørsmål fra  meg til statsministeren. Det gjelder selve utregningen av bondens  inntekt. 

I deler av inntektsmålingen har regjeringen skapt mye uro, og bøndene kjenner seg ikke igjen i de tallene som kommer. Under høringen fikk en sterk kritikk av en rekke aktører. Likevel valgte regjeringspartiene å overse de innspillene og ikke minst kjøre slalåm i Stortinget. Statsministeren har vært forbausende taus i dette, men det er godt at han har Trøndelag Arbeiderparti, for de sa nettopp i en uttalelse:

Trøndelag Arbeiderparti sa i tillegg på sitt fylkesårsmøte at de baserer seg på likt antall timer per årsverk uten dagens normeringskrav. 

Statsministeren kjenner vel ordtaket «vi høster som vi sår», og jeg hadde håpet at statsministeren og regjeringen i det minste var villig til å så håp for landbruket. Tar statsministeren avstand fra det partene i landbruket sier, fra det Trøndelag Arbeiderparti sier? Sier han at de tar feil når de kommer med sitt tallgrunnlag, eller er han villig til å innrømme at regjeringen la fram feil tallgrunnlag?

",Olaug Vervik Bollestad,Kristelig Folkeparti,2024-04-17,2024-04-17
3568,2023-2024," Det går for tida føre seg  eit opent seminar i regjeringspartia om kva regjeringa eigentleg  skal meine om rein energi-pakken frå EU. Dette er ein del av fjerde  energimarknadspakke frå 2018, som no, seks år seinare, framleis  ikkje teken inn i EØS-avtalen. 

For ein månad sidan gjekk EUs energikommissær, Kadri Simson, til det steget å sende eit brev til regjeringa der EU ber om at denne pakken vert innført seinast 13. august, og at eit forslag til vedtak vert sendt til EU innan 13. mai. Det er 26 dagar til. Utanriksministeren har sagt at følgjande kan skje dersom regjeringa ikkje overheld den fristen:

Barth Eide seier vidare til avisa Nationen på spørsmål om Noreg vil overhalde fristen: 

I eit svar frå i går på eit skriftleg spørsmål frå representanten Ola Elvestuen vil energiministeren ikkje bekrefte at regjeringa vil halde desse fristane. Senterpartiet sin energipolitiske talsperson her på Stortinget går endå lenger og sa følgjande til avisa Nationen i helga:

Senterpartiet sin parlamentariske leiar, Marit Arnstad, følgde opp i går og sa at det ikkje er naturleg at ein set seg ein frist. Ho sa også for nokre månader sidan dette på spørsmål om Senterpartiet kan gå med på å innføre rein energi-pakken: 

Finansminister Vedum sa i går: 

Det er ikkje heilt enkelt å forstå verken kva regjeringa meiner om rein energi-pakken, eller om dei har tenkt å forhalde seg til at EU har sett ein frist, 26 dagar frå no, for å sende eit forslag til vedtak. Så spørsmålet til statsministeren er veldig enkelt: Har regjeringa tenkt å halde den fristen, eller har dei ikkje tenkt å halde den fristen?

",Sveinung Rotevatn,Venstre,2024-04-17,2024-04-17
3569,2023-2024," For å spise den norskproduserte  maten må man ha tenner – det får fungere som en slags overgang.  Tennene er jo en del av kroppen – det er et objektivt faktum, som  ikke noen kan være uenig i. Spørsmålet er hvorfor de ikke behandles  som en del av kroppen. Når jeg er syk, kan jeg gå til fastlegen,  hvis jeg brekker beinet, får jeg hjelp på sykehuset, og hvis jeg  bruker mer enn det fastsatte egenandelstaket, får jeg heldigvis  frikort og slipper å bruke bankkort i det hele tatt når jeg trenger  helsehjelp – noe av det mest fantastiske med Norge. Men dette gjelder  bare for alle andre kroppsdeler enn munnen, og konsekvensene er  at vi får klassekarakter på smilet – man kan rett og slett se forskjell  på folk. 

Forrige uke kom SSB med en levekårsundersøkelse som viste at rekordmange ikke har råd til å gå til tannlegen. Det er over 300 000 nordmenn som ikke har råd i det hele tatt, og som altså dropper det. Vi vet at mange i tillegg til det må ta seg råd til dyre tannlegeregninger, og det går ut over andre deler av livet, f.eks. må man spare på mat eller strøm og andre nødvendige utgifter, som også øker. 

Vi må ta et oppgjør med smilets klasseskiller. Det er på tide med en tannhelsereform som gjør at vi behandler tennene som det det er: en del av kroppen. Regjeringen har oppnevnt et tannhelseutvalg, som alle venter spent på. Det har frist til i juni for å levere sin endelige rapport. De skal utrede nettopp hvordan tannhelsen kan harmoniseres med øvrige helse- og omsorgstjenester, og vurdere og komme med forslag til hvordan et universelt egenandelstak kan innføres. Så mitt første spørsmål er: Står regjeringen klar til å følge opp i praksis når utvalget legger fram sin rapport?

",Marie Sneve Martinussen,Rødt,2024-04-17,2024-04-17
3570,2023-2024," Forrige uke besøkte jeg Vegard  Vigdenes. Han er nestleder i Bonde- og Småbrukarlaget. På gården  hans i Trøndelag er det drevet melkeproduksjon siden svartedauden.  Nå varsler Vigdenes at det er slutt. Han har regnet på økonomien  og funnet ut at han ikke kan fortsette. Han er ikke alene. Det er  veldig dramatiske tider for norsk jordbruk. Fjøs tømmes, og gårder  legges ned. Bare de ti siste årene er det lagt ned mer enn 6 000  bruk. At nestlederen i Bonde- og Småbrukarlaget nå tømmer et nytt  fjøs, og de tallene han viser fram for sin egen økonomi, viser hvor  alvorlig det er i norsk jordbruk. 

Når unge bønder ikke ser en framtid i å produsere mat, har vi et stort problem, men ikke først og fremst for dem, for de er kloke folk som får seg nye jobber. Det er imidlertid et problem for oss som ikke er bønder, og som er avhengig av at noen tar jobben med å produsere mat med utgangspunkt i norske ressurser. Derfor er dette viktig for folk. Det er også viktig fordi vi har lav selvforsyning. Det er avgjørende for vår totalberedskap i en urolig tid. 

Skal vi få opp selvforsyningen, må vi gjøre det mer lønnsomt å drive jordbruk og å drive på norske ressurser. Det er fullt mulig, men det krever politisk vilje. Skal vi få en opptrappingsplan som er reell, må vi være ærlig om situasjonen. Vi må ha ærlige tall. Nå ser vi at regjeringen har lagt på bordet det bøndene selv kaller for luftpenger, der de har blåst opp inntektene. Vi i SV har større ambisjoner og har klart å samle et bredt flertall, om regjeringspartiene er med, for det som nå refereres til som forslag 25. 

Jeg lurer på hvorfor regjeringen mener at bøndene skal leve av luftpenger, og ikke en ordentlig opptrappingsplan.

",Kirsti Bergstø,Sosialistisk Venstreparti,2024-04-17,2024-04-17
3571,2023-2024," Det er krise i politiet.  Advarslene kommer fra snart hele linjen, fra Politidirektoratet,  fra Kripos, fra politimestere, fra Politiets Fellesforbund, som  nå overveldes av de oppgavene som norsk politi står overfor. Det  er svenske kriminelle nettverk, det er en ungdomskriminalitet som  har eksplodert, og det er en drapsbølge som vi knapt har sett maken  til i Norge. Regjeringen beskriver denne virkeligheten på en måte  som de som jobber ute i tjenestene, ikke kjenner seg igjen i. Man  føler her at det foregår en skjønnmaling av situasjonen, og at det  påstås at det gjøres mye for å avbøte situasjonen. 

Vi har hørt at på Arbeiderpartiets landsstyremøte i forrige uke sa statsministeren følgende: 

Det er bra hvis man nå har forstått at dette er et stort problem. I fjor mente statsministeren at diskusjonen om svenske tilstander hørte hjemme i den svenske riksdagen. Nå ser det heldigvis ut til at man skjønner at dette er et problem også for Norge, og at det må tas tak i. Statsministeren skrøt av nye politiposter i Oslo. Jeg må si at jeg ikke tror det gjør nevneverdig inntrykk på disse kriminelle at det finnes flere kontor. Det som er problemet, er at det er blitt 91 færre politistillinger i Oslo, og i Norge snakker vi om 533 færre politistillinger. 

Hva er det statsministeren faktisk har gjort som vil bedre kriminalitetsbekjempelsen i Norge? Politiet sier at de står i knestående, og regjeringens svar er svært lite.

",Sylvi Listhaug,Fremskrittspartiet,2024-04-17,2024-04-17
3572,2023-2024," Jeg har registrert at regjeringen  bruker mye tid på å forsøke å snakke om alt som er bra i norsk økonomi,  og jeg har lyst til å si at det er mye som er bra i norsk økonomi.  Vi kom ut av pandemien med god vekstkraft. Vi hadde, på grunn av  at vi har forvaltet oljefondet vårt på en god måte, en buffer, som  gjør at vi ikke må betale ned på lån, som andre land tok opp under  den samme tiden. 

Men de store og viktige spørsmålene fremover, og det som avgjør vårt velferdsnivå på lang sikt, altså garantien for pensjoner, for helsevesenet vårt og det hele, er egentlig to ting: Det er hvor stor andel av oss som er i arbeid, altså sysselsettingsgraden, og hvor store verdier vi skaper når vi er på jobb, altså produktiviteten. Selv om det er flere på jobb nå enn det var tidligere – som i og for seg er noe jeg kunne sagt seks av de åtte årene jeg var statsminister også, for i et land hvor befolkningen øker, er det ofte sånn at det er flere på jobb – er det noen faretruende tegn på akkurat de to punktene som er viktigst fremover. For det er et bakteppe at sysselsettingsandelen økte det første halve året etter at Støre overtok, men nå faller den, og nå er den så vidt lavere enn den var da denne regjeringen overtok. Sykefraværet har økt betydelig. Antallet på AAP øker og er nå tilbake igjen på 2015-nivå. Produktiviteten er for lav. Ledigheten falt frem til mars 2022 og har siden da gradvis økt. IMF har omtalt at strukturreformer i Norge, altså for å heve produktiviteten, har blitt tilfeldige. Så mitt spørsmål til statsministeren er: Hva gjør regjeringen for å øke sysselsettingsgraden og produktiviteten?

",Erna Solberg,Høyre,2024-04-17,2024-04-17
3573,2023-2024,"Er statsråden enig med de Arbeiderparti- og Senterpartistyrte kommunene Arendal, Porsgrunn, Horten, Rana, Steinkjer, Stange, Alta, Nesodden, Aurskog-Høland, Gran, Lunner, Kvam Herad, Gol, Indre Østfold, Alver, Fauske, Hol, Stjørdal, Levanger, Østre Toten, Randaberg, Vanylven, Hemsedal, Tana, Levanger og Hol som ber regjeringen om ikke å gå videre med verken nedtrekk av antall godkjente barnehageplasser i private barnehager eller innføring av kommunale forskrifter for finansiering av private barnehager?",Kari-Anne Jønnes,Høyre,2024-04-15,2024-04-24
3574,2023-2024,"I Stortingets spørretime 10. april fortsetter kunnskapsministeren å skape usikkerhet for opplæringskontorene. Det er synd, og det skaper unødig merarbeid for mange. Dermed gjentas spørsmålet med håp om en tydelig avklaring. I utkastet som er på høring, står det at en skal kunne gi opplæring under forutsetning av å være godkjent lærebedrift. Det vil innebære at opplæringskontorenes mulighet til å drive opplæring fjernes.
Kan statsråden bekrefte at opplæringskontorene skal kunne gi opplæring uten selv å ha produksjon og være godkjent som lærebedrift?",Margret Hagerup,Høyre,2024-04-15,2024-04-24
3575,2023-2024,"Gitt regjeringens stadfesting i Hurdalsplattformen om at man så raskt som mulig vil gå i dialog med EU med mål om å sikre Norge unntak fra deler av bestemmelsene i EUs fjerde jernbanepakke, og at statsråden i september i fjor mottok en utredning fra Jernbanedirektoratet om handlingsrommet for bruk av unntaksbestemmelser i kollektivtransportforordningen, hvilken dialog har regjeringen hatt med EU om hvordan Norge kan få mer nasjonal kontroll over trafikken på norsk jernbane?",Marie Sneve Martinussen,Rødt,2024-04-11,2024-04-17
3576,2023-2024,"Nye tall fra Samfunnsøkonomisk analyse, laget for Huseierne, viser at kommunale vanngebyrer i snitt vil øke med 60 prosent og avløpsgebyrene med 57 prosent de fire neste årene. På toppen av dette kommer EUs fornyede avløpsdirektiv. Hvis det innføres i Norge, risikerer vi en eksplosjon i avgifter. Dette er nemlig et direktiv som ikke er tilpasset norske forhold, med spredt bosetning.
Hva gjør regjeringa konkret for å forhindre en slik avgiftseksplosjon?",Tobias Drevland Lund,Rødt,2024-04-11,2024-04-17
3577,2023-2024,"Adgangen til å reservere til ideelle organisasjoner retten til å delta i konkurranse om helse- og sosialtjenester er avklart i anskaffelsesforskriften § 30-2a. Likevel valgte Helse Sør-Øst RHF å la kommersielle aktører konkurrere mot ideelle rusinstitusjoner. Helse Sør-Øst RHF skriver i sitt saksfremlegg at det er uklart hvilket rettslig handlingsrom som eksisterer. Handlingsrommet for reservasjon av anskaffelser til ideelle organisasjoner er tidligere avklart gjennom flere dommer i EU-retten.
Står EØS-avtalen i veien for at sykehus i Norge kan reserverer retten til å gi anbud til ideelle organisasjoner?",Seher Aydar,Rødt,2024-04-11,2024-04-17
3578,2023-2024,"En tidligere psykolog forgrep seg seksuelt på en rekke pasienter fra 1960-tallet og frem til 1998. Han ble dømt i det norske rettsvesenet tre ganger. Det er fastslått at den norske stat hadde informasjon og skulle ha stoppet psykologen langt tidligere. I 2021 avslørte VG et mye større omfang og og mye større konsekvenser for ofrene enn det som kommer frem av høyesterettsdommen fra 2003. Ofrene er invalidiserte. Ekspertutvalget nedsatt av Helse- og omsorgsdepartementet i 2022 bekrefter det samme. Staten bør erkjenne sitt ansvar og dekke ofrenes økonomiske tap.
Hvordan vil statsråden følge opp?",Bård Hoksrud,Fremskrittspartiet,2024-04-11,2024-04-17
3579,2023-2024,"EUs energikommisær Kadri Simson har i et brev til regjeringen varslet mottiltak dersom Norge ikke innfører fjerde energimarkedspakke innen midten av august. Utenriksministeren har i Nationen sagt at «I prinsippet kan det komme sanksjoner mot andre deler av avtalen, men jeg tror vi skal finne ut av det.»
Kan EU ifølge EØS-avtalen tilsidesette andre vedlegg av avtalen enn den uenigheten angår, og hva slags sanksjoner er det i så fall snakk om?",Bjørnar Moxnes,Rødt,2024-04-11,2024-04-17
3580,2023-2024,"Det meste av norsk sjømat eksporteres ubearbeidet ut av Norge, uten å skape aktivitet langs fiskemottak og anlegg langs kysten. Man anslår samtidig at norsk rå fisk skaper rundt 20 000 arbeidsplasser innen videreforedling i EU-land. En ubearbeidet laks møter en toll på 2 pst. inn til EU, mens man må betale 13 pst. hvis man røyker den først.
Mener statsråden at EØS-avtalen står i veien for eller styrker muligheten til å skape flere arbeidsplasser innen bearbeiding av fisk i Norge?",Geir Jørgensen,Rødt,2024-04-11,2024-04-17
3581,2023-2024,"På spørsmål fra avisen Nationen om innføringen av fjerde  energimarkedspakke, etter fremleggelsen av EØS-utredningen, svarte utenriksministeren: ""Det er riktig at Norge har utsatt dette lenge, så vi vil jo jobbe for det. Det er energiministeren som har hovedansvar for dette, men ja, det er intensjonen."" Tidligere har regjeringens svar på spørsmål om fjerde energimarkedspakke vært at den er til vurdering. Nå ser det ut til at regjeringen har bestemt seg. 
Deler statsråden denne oppfatningen?",Sofie Marhaug,Rødt,2024-04-11,2024-04-17
3582,2023-2024,"En del fylkeskommuner har begrenset økonomi. Dette resulterer i kutt i kollektivtransporten. For Buskerud sin del er det snakk om et kutt på 43 millioner kroner årlig. Samtidig mottas det midler gjennom bysamarbeidet i Buskerud, men disse er imidlertid øremerket lavere billettpriser. 
Vil statsråden legge til rette for at midlene istedet kan brukes for å opprettholde kollektivlinjer som nå blir lagt ned?",Morten Wold,Fremskrittspartiet,2024-04-11,2024-04-17
3583,2023-2024," Mitt spørsmål går til  arbeids- og inkluderingsministeren. 

Jeg må innrømme at jeg fikk store forventninger før påske da statsråden var veldig tydelig i sin retorikk om at flere innvandrere må komme seg ut i arbeid, og at det også var på tide å stille flere krav for å lykkes med det. Vi vet at færre innvandrere er i jobb enn i befolkningen ellers. Det får store konsekvenser for den enkelte, som ikke får ta del i det viktige fellesskapet en jobb gir. Det får store konsekvenser for familien, som kanskje må leve på én eller ingen inntekt fra lønnet arbeid. Og det er et stort tap for samfunnet vårt, som sårt trenger både arbeidskraft og skatteinntekter for å finansiere velferden vår. 

Jeg mener et av de aller viktigste tiltakene vi gjør for å sørge for at flere innvandrere kommer ut i arbeid, handler om å gi dem den kvalifiseringen som arbeidslivet etterspør, og at de lærer seg norsk. Det å kunne norsk er viktig, både for å delta i samfunnslivet og ikke minst også for å få respekt for grunnleggende norske verdier. Det er i tillegg viktig at vi stiller tydelige krav og har forventninger til den enkelte. Det handler både om å bry seg, og det handler om å tro på enkeltmennesket. Krav til integreringskontrakt, krav om å oppnå et visst nivå i norsk og krav om aktivitet for sosialhjelpsmottakere mener jeg er gode eksempler på det. 

Tittelen på stortingsmeldingen som statsråden har presentert for Stortinget, er: Stille krav og stille opp. Derfor hadde jeg også en tydelig forventning om at det kanskje kom flere tydelige krav til den enkelte innvandrer som skal integreres i samfunnet vårt. Men konkrete krav til den enkelte mangler dessverre i regjeringens melding. Kan statsråden gi meg ett konkret, nytt krav som hun vil stille til innvandrere som står utenfor aktivitet, og som hun ønsker å gjennomføre denne sesjonen?

",Mari Holm Lønseth,Høyre,2024-04-10,2024-04-10
3584,2023-2024," Mitt spørsmål går til  kommunal- og distriktsministeren.

Opptil flere ganger har Fremskrittspartiet sett seg nødt til å løfte kommuneøkonomien fra denne talerstolen. Det er kanskje ikke så underlig når lokalpolitikere fra alle partier og fra alle landsdeler forteller om det som er svært tøffe tider. I 2021, da Senterpartiet inntok kontorene i Kommunaldepartementet, gikk Kommune-Norge med 4,3 pst. i overskudd og hadde 72 mrd. kr i disposisjonsfond – et fond som ofte benyttes i tunge tider, eller til investeringer i tjenester som eldreomsorg og skole. Med andre ord arvet den rød-grønne regjeringen en sterk kommuneøkonomi. 

Etter tre år med Senterpartiet i Kommunaldepartementet er situasjonen dessverre en ganske annen. NRK kunne på mandag rapportere at tre av fem kommuner måtte bruke av disposisjonsfondene, ikke nødvendigvis for å bygge nytt sykehjem eller ny skole, men for å få budsjettene til å gå opp. Samtidig viser SSBs KOSTRA-tall at overskuddet har stupt til 0,8 pst. Dette får selvfølgelig konsekvenser for kommunene og ikke minst innbyggerne, som er helt avhengig av tjenestene som kommunene tilbyr. 

Mitt spørsmål til statsråden blir derfor: Vil statsråden fortsatt insistere på å holde fast ved det som er dagens kommunalpolitikk fra regjeringen? Vil han fortsette å legge opp til at norske kommuner blir utarmet, slik det beviselig skjer nå hvis man sammenligner med forrige regjering?

",Per-Willy Amundsen,Fremskrittspartiet,2024-04-10,2024-04-10
3585,2023-2024," En viktig forutsetning for  at elevene skal lære både faglig og sosialt, er at de er til stede  på skolen. Stort fravær kan tyde på at elevene ikke trives på skolen  og ikke lærer det de skal. På Støre-regjeringens vakt har vi sett  en urovekkende vekst i elevenes fravær på 10. trinn. Regjeringen  har selv valgt å sette fraværsgrensen i videregående i spill. Fraværsgrensen  vi i Høyre fikk på plass i vår regjeringstid, er evaluert. Den faglige  evalueringen fra Fafo viser at fraværsgrensen har vært en stor suksess.  Fraværet har gått ned med om lag 30 pst., mest hos dem med høyest fravær.  Eksamenskarakterene til elevene har gått opp. 

Mye tyder på at fraværsgrensen bidrar til å utjevne sosiale forskjeller. Det er ikke alle som har en mor eller far som passer på at ungdommen går på skolen. Nå forsøker regjeringen å lage en ny fraværsgrense. Forslag om å heve grensen fra 10 til 15 pst. vil svekke fraværsgrensen, forslag om å fjerne dokumentasjonsplikten helt gjør det lettere å skulke, og forslag om ikke å skille mellom sykdom, politisk fravær og skulk gjør det vanskeligere å være syk. Regjeringens forslag har derfor møtt motstand. Til og med Elevorganisasjonen, som er imot fraværsgrense, mener at Høyres fraværsgrense tross alt er bedre enn regjeringens forslag. 

Mitt spørsmål til kunnskapsministeren er: Hvorfor vil regjeringen gjøre det lettere å skulke og vanskeligere å være syk? 

",Jan Tore Sanner,Høyre,2024-04-10,2024-04-10
3586,2023-2024," Mitt spørsmål går til kunnskapsministeren.

Den siste tiden er det kommet fram en lang rekke tilsynssaker om konsernet Læringsverkstedet sine barnehager. Tilsynet dokumenterer flere metoder for å trikse penger ut av driften av den enkelte barnehagen. Jeg nevner:

I saken om feilprising kan det være snakk om milliardsummer. I saken om husleie fortsetter pengene å renne ut av skattebetalernes lommebøker måned for måned. Dette er kommet fram i tilsyn med enkeltbarnehager, men peker tilbake mot metoder konsernet Læringsverkstedet bruker.

Er det ikke på tide at regjeringen lar Udir føre tilsyn og kontroll med konsernene, ikke bare med de enkelte barnehagene?

",Hege Bae Nyholt,Rødt,2024-04-10,2024-04-10
3587,2023-2024," Å kutte klimagassutslepp  frå ferje- og båttrafikk er både effektivt og nødvendig for å nå  klimamåla. Både Vestland og Møre og Romsdal, som har gått føre for  å kutte utslepp, er heilt tydelege på at satsinga på nullutsleppsferjer  og -båtar har vore underfinansiert med fleire hundre millionar frå  staten si side tidlegare. Kystfylka er tydelege på at no trengst  det meir føreseielegheit i dei økonomiske vilkåra for omstillinga  framover. Fylka har vedtak om å stille krav til utsleppskutt i anboda  sine, men det kostar. Om ein ikkje får på plass betre føreseielegheit  i ordningane, vil det tvinge fylka til kanskje å lyse ut anbod utan strenge  utsleppskrav eller å kutte i rutetilbod og gode tenester. Kva gjer  regjeringa for å levere det som er lova i Hurdalsplattforma om å  få på plass både krav og føreseieleg kompensasjon for meirkostnadene  til fylkeskommunane når det gjeld utsleppskutt frå ferje- og båttrafikken?

",Birgit Oline Kjerstad,Sosialistisk Venstreparti,2024-04-10,2024-04-10
3588,2023-2024," Rett før påske behandlet  vi i denne salen flere saker som har betydning for dagens og framtidens  pensjonister. Derfor vil jeg rette mine spørsmål også til statsråd  Brenna.

Vi valgte å stå utenfor både pensjonsreformen og meldingen som var til behandling. Årsaken til det var rett og slett at vi mener begrunnelsene man legger til grunn, og bakgrunnen for pensjonsreformen, har vært påstander om sviktende økonomisk grunnlag i framtiden. Fasiten så langt er at de økonomiske forutsetningene for pensjonsreformen har vært feil, og det er ingenting som tyder på at AS Norge kommer til å gå konkurs i overskuelig framtid. Statens pensjonsfond utland er større enn noen trodde var mulig, og per nå er verdien av fondet dobbelt så stor som forpliktelsene til alderspensjon.

Nok en gang er sviktende statsøkonomi et argument for å svekke pensjonssystemet gjennom bl.a. å øke pensjonsåret. Faktum er at regjeringen ønsker å overføre ressurser til andre områder, som store subsidier til symbolske klimatiltak og bistand og flyktningkostnader som vokser til nye høyder for hvert år.

Noen av dem som var sterkt kritiske til disse endringene, er de som er fagarbeidere og har tunge yrker og kort utdannelse, men lang yrkeskarriere. Det er de som sto sterkest på barrikadene mot å få et lengre yrkesliv; de hadde allerede tunge nok dager.

Synes statsråden det er rettferdig at de som har bidratt gjennom et langt yrkesliv, skal måtte stå lenger i arbeidslivet for å betale for prioriteringene som regjeringen har gjort?

",Dagfinn Henrik Olsen,Fremskrittspartiet,2024-04-10,2024-04-10
3589,2023-2024," Mitt spørsmål går til arbeids-  og inkluderingsministeren.

I et intervju i Aftenposten på mandag uttalte statsråden at hun vil ta et oppgjør med snillismen i arbeids- og sosialpolitikken, og at det er avgjørende for arbeidslinjen at vi får flere av ytelser og inn i arbeid. Statsråden ytrer også et ønske om en politisk debatt preget av flere tiltak for å få folk i jobb fremfor endeløse diskusjoner om nivået på ytelser, slik hun selv ordlegger seg.

Dette stiller seg i rekken av lignende utspill fra statsråden om hvor viktig arbeidslinjen er, og om hvordan debatten må endre seg. Vel og bra det, men det forutsetter jo at det følges opp med politisk substans, for at Arbeiderpartiet har fornyet retorikken, betyr dessverre ikke at de har fornyet politikken. I august 2021 gikk statsminister Støre ut og mente at politikken hadde feilet da vi rundet 100 mrd. kr i årlige utgifter til uføretrygd. Vel, i budsjettet for inneværende år er det tallet blitt 125 mrd. kr. Dette har skjedd samtidig som viktige satsinger som arbeidsmarkedstiltak og varig tilrettelagte arbeidsplasser for å få flere i arbeid har blitt nedprioritert av regjeringen. Dette kommer i tillegg til at regjeringen har vraket inkluderingsdugnaden i offentlig sektor, som fikk flere hundre mennesker med funksjonsnedsettelser ut i arbeid, og de har strammet kraftig inn på innleieregelverket og adgangen til midlertidige ansettelser og dermed økt terskelen inn i arbeidslivet for folk som står utenfor arbeidslivet. 

Regjeringen sier altså at arbeidslinjen er det viktigste i arbeids- og sosialpolitikken, men fører en politikk som er stikk i strid med alt det arbeidslinjen innebærer. Resultatene er så langt 25 pst. vekst i utgiftene til uføretrygd. Regjeringen har også sammen med SV økt nivået på ytelsene, samtidig som de stenger dør etter dør inn i arbeidslivet. Når skal statsråden slutte å bekymre seg for retorikken og faktisk endre politikken?

",Henrik Asheim,Høyre,2024-04-10,2024-04-10
3590,2023-2024,"Utenriksministeren har frarådet norske selskaper handel eller investeringer som bidrar til folkerettsstridige israelske bosetninger. Oljefondet har investert 4 milliarder kroner i selskaper som bidrar til opprettholdelsen av disse bosettingene. Utenriksministeren har sagt at det er opp til Etikkrådet å avgjøre saken. Regjeringen ba fondet om å trekke seg ut av Russland etter invasjonen av Ukraina. 
Hva skal til for at regjeringen gir Oljefondet instruks om å trekke seg ut av selskaper som bidrar til ulovlige israelske bosettinger?",Lan Marie Nguyen Berg,Miljøpartiet De Grønne,2024-04-08,2024-04-17
3591,2023-2024,"Regjeringa endra i 2022 dei statlege retningslinene for lokalisering av statlege arbeidsplassar slik at større byar i andre landsdelar enn det sentrale Austlandet kom på same «fy-liste» som Oslo. Våren 2023 ba Stortinget regjeringa endre dette og fjerne byar som Bergen og Trondheim frå «fy-lista». Ifølgje Bergens Tidende 4. april 2024 er dette enno ikkje følgd opp av regjeringa, slik at til dømes Fiskeridirekoratet framleis vil unngå Bergen som lokaliseringsstad for nye stillingar. 
Stemmer dette, og korleis og kor raskt vil statsråden rydde opp?",Alfred Jens Bjørlo,Venstre,2024-04-04,2024-04-10
3592,2023-2024," Vi fortsetter med kraft. Mangelen  på kraft er dessverre i ferd med å kortslutte klimaomstillingen  i Norge. Under denne regjeringen er det så langt gitt konsesjon  til kun 0,3 TWh med ny kraftproduksjon. Faktisk ble det gitt konsesjon til  0,022 TWh i fjerde kvartal i fjor. Strømprisene er fremdeles på  et høyt nivå sammenlignet med det historiske gjennomsnittet, og  prognosene viser at Norge risikerer kraftunderskudd om få år. Industrien  sliter med knapphet på kraft og nett – uten utsikter til bedring. Som  vi hørte av svaret fra statsråden til representanten Halleland,  er det liten kriseforståelse å spore hos ham. Faktisk leverer ikke  statsråd Aasland en eneste sak til Stortinget denne våren som kan  gi mer kraft, bedre nett eller billigere strøm.

I tildelingsbrevet til NVE for 2024 bes etaten om å prioritere alt, og dermed i praksis ingenting. Blant de 48 målene NVE skal innfri i 2024, er det ingen eksplisitte føringer om at saksbehandlingstiden skal bli kortere, eller at NVE skal rapportere spesifikt om saksbehandlingstid, utover at etaten fortløpende skal se etter muligheter for å korte ned saksbehandlingstiden. Dermed må aktører som ønsker å bygge ut nytt nett eller ny kraftproduksjon, fremdeles belage seg på å vente i årevis på konsesjonsbehandling.

Et av tiltakene som kunne fått ned saksbehandlingstiden, er å benytte eksterne konsulenter i deler av prosessen. På dette punktet er imidlertid tildelingsbrevet tydelig: Bruken av eksterne konsulenter skal ned. Statsråden forsvarer seg gjerne med at NVE har fått tilført flere ressurser for å korte ned saksbehandlingstiden, men NVE har altså ikke ett konkret mål eller krav om redusert saksbehandlingstid og skal heller ikke rapportere på dette.

Resultatet etter to og et halvt år med regjeringens energipolitikk er altså mer ressurser inn og færre konsesjoner ut. Er statsråden fornøyd med egen etatsstyring og resultatene av egen kraftpolitikk?

",Nikolai Astrup,Høyre,2024-04-03,2024-04-03
3593,2023-2024," Jeg er helt sikker på at  også olje- og energiministeren har lyst til å informere Stortinget  i dag, så den muligheten har jeg lyst til å gi ham. 

I dag er kraftforbruket i Norge på i underkant av 140 TWh, og vi har en kraftproduksjon som ligger rundt 155 TWh. Det gir oss et overskudd på omtrent 15 TWh. Nå er det svært mange aktører som kommer på banen og stadig vekk advarer om at vi nærmer oss et kraftunderskudd i løpet av få år. Årsaken er bl.a. at det er en betydelig økning i kraftforbruk, bl.a. som følge av omstilling til nye næringer og elektrifisering, og selvfølgelig et fravær av ny kraftproduksjon. Miljødirektoratet mener at vi vil trenge 34 TWh innen 2030 for å nå klimamålene vi har satt oss. NVE mener at vi kommer til å få et overforbruk på 21 TWh innen 2030, mens DNV GL anslår at forbruket vil øke med hele 44 TWh. Disse framskrivingene innebærer at vi må bygge ut betydelige mengder kraft hvis vi skal unngå kraftunderskudd i 2030. Energikommisjonen anbefalte i sin rapport at målet for økt kraftproduksjon bør være omtrent 40 TWh innen 2030, og 2030 er, som vi vet, kun seks år til. Kan statsråden gi en oversikt over hvordan regjeringen ligger an med den økte kraftproduksjonen innen 2030, og gjerne si litt om hvor mange ekstra terawattimer statsråden ser for seg at Norge vil produsere før 2030?

",Terje Halleland,Fremskrittspartiet,2024-04-03,2024-04-03
3594,2023-2024," Mitt spørsmål går til justisministeren.  Så langt i år har vi opplevd 16 grusomme drapssaker i Norge, og  mange steder, særlig i de store byene, har voldskriminaliteten økt  dramatisk, spesielt blant de aller yngste. Nylig kunne vi lese at voldslovbrudd  begått av jenter under 18 år hadde doblet seg i Trøndelag det siste  året. Dette skjer samtidig som det har vært en nedbygging av politiet  i Norge med ca. 500 politiårsverk siden dagens regjering overtok.  Nå legger politiet ned forebyggende enheter, og de må opprette nye  tjenestesteder de ikke ville ha. 

Spørsmålet er: Hvordan vil statsråden få ned kriminaliteten generelt, og spesielt blant ungdom, når forebyggingsenhetene legges ned.

",Ingunn Foss,Høyre,2024-04-03,2024-04-03
3595,2023-2024," Mitt spørsmål går også til næringsministeren,  som ved flere anledninger har uttrykt store ambisjoner for Norge  som gründer-nasjon. Han har bl.a. sagt: 

Dette er ord som vi i Venstre kan applaudere. Samtidig mener vi det er viktig at de som ønsker å drive i det små, også skal få lov til det. Friheten til å drive sin egen arbeidsplass er for mange en viktig verdi i seg selv. 

Jeg ser jo at det er en stor kontrast mellom de ambisjonene som næringsministeren uttaler, og det som folk opplever: en regjering som er i ferd med å ta fra dem levebrødet. Da tenker jeg spesifikt på det nye regelverket som strammer inn på innleie, og som i praksis gir dem som er selvstendige konsulenter og eneste ansatte i eget AS, næringsforbud. 

Flere tusen selvstendige IT-konsulenter står nå i fare for å måtte legge ned den arbeidsplassen de selv har bygd opp, som f.eks. programvareutvikleren Lars André Møen, en av de som næringsministeren skryter av at han vil heie fram som en idrettsstjerne. Han skriver på LinkedIn: 

Siden det er jeg som står her, og ikke Møen, løfter jeg spørsmålet videre: Er dette virkelig visjonen for AS Norge – at Møen og tusenvis av andre skal oppleve å få næringsforbud fordi de er små og ikke store? Er denne typen regler med på å gjøre Norge til verdens beste land å starte bedrift i, slik statsråden har ambisjoner om? 

",Guri Melby,Venstre,2024-04-03,2024-04-03
3596,2023-2024," Mitt spørsmål går til næringsministeren.

I dag ser vi at LO er ute og raser mot lederlønnsveksten på toppen av samfunnet. Etter år med galopperende lederlønninger der veksten for folk på toppen har vært langt høyere enn for ansatte, varslet næringsministeren med eierskapsmeldingen høsten 2022 et oppgjør med ekstreme topplønninger i statlig eide selskap – da skulle det strammes inn. Med de nye reglene som trådte i kraft fra nyttår, skal ikke bonusene for sjefene i selskaper som f.eks. Equinor kunne overstige 25 pst. av fastlønnen, og bare unntaksvis skal de på toppen kunne ha større inntektsvekst enn de ansatte. 

Vi må si at det har åpenbart ikke imponert i absolutt alle styrerom, for denne våren har det kommet melding på melding om ekstreme topplønninger i norske selskaper, også statlig eide selskaper. I Equinors årsrapport går det fram at konsernsjefen, Anders Opedal, tjente svimlende 20,7 mill. kr. Nå får vi gjennom Dagens Næringsliv høre at styrelederen i Equinor, Jon Erik Reinhardsen, har sagt at styret har besluttet en ekstraordinær justering av grunnlønnen for konsernledelsens medlemmer fra 1. januar i år med mål om – og nå siterer jeg styrelederen – «å sørge for at den totale godtgjørelsen ikke påvirkes av de nye reglene». Vi har også sett lignende grep bli tatt i Telenor. 

Da er mitt spørsmål om næringsministeren anser at denne typen grep er i tråd med intensjonen bak innstrammingene i eierskapsmeldingen.

",Kirsti Bergstø,Sosialistisk Venstreparti,2024-04-03,2024-04-03
3597,2023-2024," Mitt spørsmål går til  justisministeren. Eg vil starta med å ønskja vel overstått påske.  Det er ei påske som eg veit har gjeve mange av våre politifolk nye  krevjande arbeidsoppgåver. Lokalsamfunn står med kriser etter alvorlege drapssaker,  både i Hallingdal og i Oslo nyleg. Dette er berre to av eksempla  som har prega nyheitsbildet denne påska, og det er dessverre eit  bilde vi ser meir og meir av, der kriminaliteten stig, og ressursane  politiet har for å motverka og førebyggja, blir mindre og mindre.  Det blir færre politifolk kvar einaste månad med Senterpartiet og  Arbeidarpartiet i regjering, men meir kriminalitet gjer at dei som  er igjen i politiet, får ein tøffare kvardag. Utsiktene til dei  som utdannar seg til dette yrket, er heller ikkje gode til å få  fast jobb når dei er ferdig utdanna. 

Me lever i ei veldig utrygg tid. Då har me i denne salen eit stort ansvar for å gjera det me kan for å tryggja innbyggjarane våre. Mitt spørsmål til statsråden er: Kva er planen hennar for å satsa meir på politiet for å tryggja innbyggjarane i Noreg?

",Helge André Njåstad,Fremskrittspartiet,2024-04-03,2024-04-03
3598,2023-2024," Norge går gjennom  en stor omstilling, og bedrifters investering i ny, grønn og digital  teknologi vil være avgjørende for at vi skal lykkes med det. Det  krever politikere som sikrer forutsigbarhet for langsiktige investeringer,  som legger til rette for sunne bedrifter som går med overskudd og kan  være en vekstmotor i samfunnet, og et solid norsk privat eierskap  som våger å gjøre store investeringer.

Investeringsbeslutninger under forrige regjering som til nå har gitt et høyt investeringsnivå og et generelt oppsving etter pandemien, med mange nye bedriftsetableringer, sier ingenting om fremtiden til Norge som investeringsland. Når jeg og sikkert næringsministeren også er ute og snakker med gründere, eiere og ansatte i norske bedrifter, er det usikkerheten om hvilken skatteregning de skal betale, som er avgjørende for hvor mye de kan satse, og om det er i Norge de kan gjøre det. Det er litt uvant, for i Norge har vi lang tradisjon for forutsigbarhet i skattepolitikken. 

Under dagens regjering har skattepolitikken blitt mer som et samlebånd som ruller ut den ene skatteøkningen etter den andre, stykkevis og delt: eierbeskatningen, som er doblet på to år, kompetanseskatten som plutselig kom, skatter med tilbakevirkende kraft, og nylig kom det også en utflytterskatt, som vil ramme mange techgründere. Bildet av Norge som et trygt og forutsigbart land å investere i er svekket, og nå ber mange om tydelige svar på hva man kan vente seg, for om mulig er det blitt mer uklart den siste tiden. 

Der finansministeren omtaler fjerning av formuesskatten som gift for den norske modellen, har næringsministeren åpnet for å se på formuesskattens innretning. Det er i det hele tatt vanskelig å forstå hva regjeringen vil med eierbeskatningen. Kan statsråden bidra til å gjøre det enklere å planlegge langsiktig rundt investeringer og mer attraktivt å investere, ved å gi tydelige signaler om hvilke lettelser i eierbeskatningen regjeringen nå ser for seg?

",Linda Hofstad Helleland,Høyre,2024-04-03,2024-04-03
3599,2023-2024,"Til Utdanningsnytt har statsråden uttalt at hun forventer at skolene forbyr russegensere hvis det går ut over skolemiljøet.
På hvilken måte mener statsråden at en russegenser påvirker skolemiljøet?",Kari-Anne Jønnes,Høyre,2024-04-03,2024-04-10
3600,2023-2024,"Statsråden har ved flere anledninger fått spørsmål fra Høyre i Stortinget om opplæringskontorenes adgang til å drive opplæring, uten å komme med en avklaring. I stedet velger statsråden å avklare dette i en rekke leserbrev, hvor hun i tillegg snakker usant om Høyres politikk.
Kan statsråden nå også bekrefte i Stortinget at Stortingets intensjon skal følges, og at en ikke skal frata opplæringskontorene muligheten til å drive opplæring?",Margret Hagerup,Høyre,2024-04-03,2024-04-10
3601,2023-2024,"I Stortingets muntlige spørretime onsdag 6. desember 2023 fredet statsråden eksamen på ungdomsskolen etter at et offentlig utvalg hadde skapt usikkerhet om hvorvidt ordningen skulle videreføres. 
Vil statsråden også sikre at man fortsatt skal ha en form for nasjonale prøver på ungdomsskolen?",Jan Tore Sanner,Høyre,2024-04-03,2024-04-10
3602,2023-2024,"På Helleland sør i Rogaland planlegger Norge Mining, som ikke har noe med staten Norge å gjøre, å anlegge en enorm gruve. Gruveprosjektet vil medføre nedbygging av 6 kvadratkilometer jordbruksjord og 2 kvadratkilometer matjord. Det utgjør hele den årlige kvoten som Stortinget har vedtatt i sitt jordvernmål. Likevel vil ikke statsråd Pollestad, som altså er landbruks- og matminister og ikke steinminister, avvise gruveplanene. 
I dagens situasjon, med krig i Europas kornkammer i Ukraina, hvor fornuftig er det å bygge ned mer norsk matjord?",Mímir Kristjánsson,Rødt,2024-04-03,2024-04-10
3603,2023-2024,"I juni 2023 ble Skien fengsel omgjort til et rent kvinnefengsel. Ansatte forteller nå om et svært krevende arbeidsmiljø med høy grad av psykisk og fysisk vold. I en kommentar til NRK vedgår statsråden at kvinnelige innsatte grunnet rus og psykiatri er en mer krevende gruppe. 
Hvilke tiltak vil statsråden iverksette for å gjøre hverdagen bedre ved Skien fengsel, både for innsatte og ansatte?",Mahmoud Farahmand,Høyre,2024-03-21,2024-04-10
3604,2023-2024,"Vi ser no eit gryande folkeopprør mot bompengenivået i fleire prosjekt rundt omkring i landet, slik som til dømes Ryfast. I Møre og Romsdal fablar nokon om såkalla «bu- og arbeidsmarknad» som argument for opprettinga av prosjektet Møreaksen til fleire titals milliardar kroner som folket ikkje vil ha, og som kostar 490 kroner tur-retur i bompengar.
Kan statsråden forklare korleis det er mogleg å skape ein såkalla «bu- og arbeidsmarknadsregion» med bompengenivå på ca. 2 500 kroner i veka, 10 000 kroner i månaden i prosjektet Møreaksen, og korleis Statens vegvesen har tenkt kring dette?",Frank Edvard Sve,Fremskrittspartiet,2024-03-20,2024-04-17
3605,2023-2024," I perioden etter at regjeringa  tiltrådte i oktober 2021, har det skjedd store endringer i bistandsforvaltningen,  i innretningen av bistanden og i de humanitære behovene, og ikke  minst har geopolitiske forhold nokså fundamentalt endret rammebetingelsene  for utviklingspolitikken – for å nevne noe.

Bistandsbudsjettet er nå på 51,7 mrd. kr, sammenlignet med 41,9 mrd. kr som lå i Solberg-regjeringas siste budsjettforslag for 2022. Til tross for det har ikke utviklingsministeren levert en eneste sak om bistandspolitikk til Stortinget, bortsett fra budsjettene, som alle statsråder leverer. 

I Solberg-regjeringas tid holdt daværende utviklingsminister Nikolai Astrup sin utviklingspolitiske redegjørelse våren 2018, og daværende utviklingsminister Dag-Inge Ulstein holdt sin våren 2019. Det la grunnlaget for brede og gode debatter i Stortinget om innretningen av bistanden, resultater og utviklingstrekk. Utviklingsminister Tvinnereim har ikke holdt noen utviklingspolitisk redegjørelse for Stortinget i sine to år og fem måneder i stolen. Både Høyre, Kristelig Folkeparti og nå sist hennes eget parti, Senterpartiet, har etterlyst denne redegjørelsen og flere ganger bedt om at hun skal holde den.

Hva er grunnen til at utviklingsministeren ikke har bedt Stortinget om å få holde en utviklingspolitisk redegjørelse?

",Ine Eriksen Søreide,Høyre,2024-03-20,2024-03-20
3606,2023-2024," Da EUs energikommissær,  Kadri Simson, besøkte Norge nylig, tok hun en helikoptertur sammen  med statsråden for å se på norske vannkraftressurser. Der uttalte  hun bl.a. at det hastet med at Norge koblet seg på EUs fjerde energimarkedspakke,  for norske vannkraftreserver er det største batteriet i Europa.  Hun sa i et intervju på Dagsrevyen 7. mars at for å være en del  av EUs indre marked og sikre at dette privilegerte samarbeidet vil  vare, er det noen steg Norge må ta. Det har vært store forsinkelser, og  det kan få noen konsekvenser. 

Dette kan lett tolkes som en oppfordring, eller en trussel, om man vil. Simson gjorde en tydelig kobling mellom EØS-avtalen og EUs fjerde energimarkedspakke. Hvis vi ikke innfører EUs regelverk som kobler norske vannkraftressurser til EU, kan det få konsekvenser for EØS-avtalen og Norges tilgang til det indre marked. 

EU er vår viktigste handelspartner. Import fra og eksport til EU-land utgjør omtrent 75 pst. av all norsk handel. Det kan få store konsekvenser for norsk økonomi og næringsliv om vår tilgang til det indre marked, som garanteres gjennom EØS-avtalen, endres eller blir mindre. Nå har statsråden fått klar beskjed fra EU-hold om hva som forventes av Norge: en rask innføring av fjerde energimarkedspakke. Samtidig åpnes det for at Norges valg av framgangsmåte vil kunne påvirke vår privilegerte posisjon i EUs indre marked.

Hva er statsrådens vurdering av konsekvensene for EØS-avtalen og Norges deltakelse i EUs indre marked om vi ikke oppfyller EUs forventninger om deltakelse i fjerde energimarkedspakke?

",Terje Halleland,Fremskrittspartiet,2024-03-20,2024-03-20
3607,2023-2024," I dag har vi lært at landbruksministeren  har eggløsning. Jeg håper likevel at det er klima- og miljøministeren  som går svanger med et svar på mitt spørsmål. Det handler om CBAM, EUs  karbongrensejusteringsmekanisme. Konstitusjonelt ligger det under  finansministeren, men hensikten og resultatene av CBAM, altså reduksjon  i klimagassutslippene, er statsråd Bjelland Eriksens bord.

Hensikten med CBAM er å hindre at EUs klimapolitikk bidrar til karbonlekkasje. CBAM skal hindre at europeisk industri legger ned eller flytter ut av Europa i stedet for å legge om til lavere utslipp. Det vil også gi landene vi importerer fra, et insentiv til å kutte egne utslipp og kan derfor få en positiv global effekt. Fra Norges side er det foreløpig helt uklart om regjeringen mener CBAM bør innføres eller ikke. På et møte i Europautvalget for snart et år siden uttalte finansministeren at regjeringen ville ta stilling til deltakelse i CBAM så snart det var vedtatt i EU. Siden har ingenting skjedd.

Norsk industri er nå bekymret for innretningen på CBAM. Et eksempel er innen aluminiumsproduksjon, der industrien frykter at industrielt skrapmetall med høyt karbonavtrykk fra land utenfor Europa vil utkonkurrere lavkarbonproduksjon i Europa. Så lenge Norge ikke har tatt stilling til om vi ønsker å være en del av CBAM, er det lite vi kan gjøre for å påvirke regelverket politisk, men vi blir påvirket av det, enten vi er med eller ikke.

Er statsråden enig i at det såkalte skraphullet for aluminium i CBAM må tettes for å hindre karbonlekkasje og høyere globale utslipp, og hva gjør han helt konkret for å påvirke EU i denne saken?

",Nikolai Astrup,Høyre,2024-03-20,2024-03-20
3608,2023-2024," For en drøy uke siden fikk  vi endelig meldingen som heter «Strategi for auka sjølvforsyning  av jordbruksvarer og plan for opptrapping av inntektsmoglegheitene  i jordbruket». Dette kommer langt på overtid, men når vi ser resultatet,  er det fristende å sitere en statsmann litt på skeive her: Aldri  har så mange ventet så lenge på så lite.

Vi registrerer at regjeringen vil legge opp til en normering av inntektene på 20 pst., altså et effektiviseringskrav eller, riktigere sagt, et nedtrekk av inntekt. Det betyr at så lenge dette står, og så lenge dette ikke er tidfestet, vil den norske bonden aldri oppnå en inntekt på linje med andre. Bonden skal altså arbeide hver femte dag gratis, og inntekten etter dette nedtrekket i et evighetsperspektiv kaller regjeringen en tetting av inntektsgapet.

Det har fra alle politiske partier, uansett hva slags landbrukspolitikk man måtte ha, vært etterlyst et omforent tallgrunnlag og en riktig forståelse av hva som er den faktiske situasjonen for bonden og inntektene i landbruket. Mener statsråden virkelig at man tetter inntektsgapet mellom bønder og andre yrkesgrupper i samfunnet så lenge man har et nedtrekk på 20 pst.?

",Geir Jørgensen,Rødt,2024-03-20,2024-03-20
3609,2023-2024," Jeg vil gjerne  utfordre klima- og miljøministeren. Den 11. februar sa landbruks-  og matministeren til VG:

Han ble ikke akkurat skremt av tallene som viser at det er over 44 000 naturinngrep fra 2017 til 2022, ifølge NRK. Han sa også videre:

I etterkant av intervjuet med VG måtte både statsministeren og klima- og miljøministeren gå ut og ta avstand fra landbruks- og matministerens uttalelser. Kan statsråden bekrefte at det er et mål for denne regjeringen å ta vare på mer natur, og ikke et mål å bygge ned mer?

",Hilde Marie Gaebpie Danielsen,Sosialistisk Venstreparti,2024-03-20,2024-03-20
3610,2023-2024," Mitt spørsmål går til utviklingsministeren. 

For kort tid siden, nærmere bestemt 6. februar, markerte vi den internasjonale dagen for nulltoleranse mot kjønnslemlestelse. For kort tid siden kunne vi også lese i en rekke aviser her hjemme at seks–sju kvinner må skjedeåpnes eller bli gjenåpnet – jeg vet ikke hvordan jeg skal si det på en finere måte – på Ullevål sykehus hver eneste måned, ofte i forbindelse med at de skal føde. Dette viser jo hva som er problemet her hjemme, men det viser også at det er en svært barbarisk skikk som fremdeles er ganske utbredt ute. Det er et grovt overgrep mot kvinner, ikke minst mot små jenter. 

Kjønnslemlestelse har rammet rundt 200 millioner nålevende kvinner. Det spås at bare i år står 4,4 millioner i fare for å bli utsatt for dette, det vil si 12 000 jenter hvert døgn. Det er veldig alvorlig. Det overgrepet disse kvinnene utsettes for, ødelegger dem kanskje for livet, og mye er ikke reversibelt. Likevel gir Norge bistand til land som gjennomfører kjønnslemlestelse av kvinner. Derfor er mitt spørsmål til statsråden om hun kan garantere at Norge ikke gir bistandsmidler til regimer som støtter kjønnslemlestelse av kvinner. 

",Silje Hjemdal,Fremskrittspartiet,2024-03-20,2024-03-20
3611,2023-2024," Man må knuse noen egg  for å lage omelett, men det er jo veldig vanskelig uten egg. Hver  mann sin høne, var Sponheims svar på akkurat samme situasjon for  nøyaktig 20 år siden. Lite har endret seg siden den gang, og ifølge  enkelte ungdomspolitikere er det fortsatt ikke høner nok, for markedsregulatoren  ser ikke ut til å fungere optimalt. Kanskje det er på tide å klekke  ut en ny løsning. 

Årets påskemysterium ser i hvert fall ut til å være hvem det er som har ansvar dersom det blir mangel på nettopp egg i butikkhyllene. Er det landbruksministeren? Er det Nortura? Eller er det Omsetningsrådet? Jeg er litt fristet til å minne om at da finansministeren var landbruksminister, advarte han mot at vi med Høyre i regjering kom til å mangle både norsk biff og får til fårikålen. Resultatet ble for øvrig at vi ble selvforsynt med lammekjøtt. Med den nye landbruksministeren fra Senterpartiet har vi derimot fått melkemangel, potetmangel og nå eggmangel. 

Nå ligger det an til at det denne påsken faktisk blir enklere å få seg pappegg med godteri enn å få tak i ekte egg. Nettopp denne eggmangelen gjorde at Landbruksdirektoratet anbefalte at Nortura som markedsregulator skulle bruke alle tilgjengelige virkemidler spesielt for å sikre konsumegg nå i påsken 2024. Da saken kom opp til behandling i det såkalte Omsetningsrådet, organet hvor markedsregulatoren sitter for å passe på seg selv og passe på at markedsregulatoren selv markedsregulerer sitt eget marked riktig, vedtok de i stedet at de tar markedsregulators arbeid til etterretning. 

Mitt spørsmål er derfor: Vil landbruksministeren garantere at alle tilgjengelige virkemidler tas i bruk fra hans side for at kundene får egg i butikken denne påsken? 

",Lene Westgaard-Halle,Høyre,2024-03-20,2024-03-20
3612,2023-2024,"Mange kvinner med brystkreft stilles overfor vanskelige valg, nemlig om de skal velge cellegift eller ikke. Nå finnes det tilgjengelig en godt dokumentert gentest (Oncotype DX) som med stor sikkerhet kan forutsi hvem som har nytte av cellegift og dermed bidra til å styre riktig (persontilpasset) behandling. Igjen er behandlingen av denne saken blitt utsatt.
Hvorfor prioriteres ikke slike viktige nyvinninger, slik at norske kvinner med brystkreft kan få tilgang til denne testen uten forsinkelser?",Bård Hoksrud,Fremskrittspartiet,2024-03-18,2024-04-10
3613,2023-2024,"Fagbladet har avdekket at leieprisene på barnehagebygg som er solgt til utlandet, i gjennomsnitt er dobbelt så høye som på bygg eid av barnehagekjeden selv. Allerede i 2022 varslet Viceroy Research Kunnskapsdepartementet om dette i forbindelse med Læringverkstedets salg til SBB. Etter dette har Udir også selv avdekket feilprising i transaksjonene for tre av de solgte barnehagene.
På grunnlag av det som nå er kommet fram, vil statsråden nå instruere Udir om å føre tilsyn med leieprisene på barnehagebygg som eies av utenlandske selskaper?",Hege Bae Nyholt,Rødt,2024-03-14,2024-03-20
3614,2023-2024,"Om beslutninger knyttet til EUs fjerde energimarkedspakke, uttalte statsminister Jonas Gahr Støre til NRK 8. mars 2024 at regjeringen «vurderer dem en for en». 
Betyr dette at pakken ikke vil bli behandlet samlet, men hvert direktiv og hver forordning for seg, og kan vi forvente at disse beslutningene vil bli gjenstand for politiske debatt og vedtak i Stortinget i denne stortingsperioden?",Sofie Marhaug,Rødt,2024-03-14,2024-03-20
3615,2023-2024,"Sørsamisk helsenettverk har sammen med Røros og Snåsa kommune og St. Olavs hospital hatt et prosjekt fra 2020–2023 for å se om et samisk helseteam i det sørsamiske området kan gi likeverdige helsetjenester. Det sikret samiske pasienter gode pasientforløp mellom kommune og spesialisthelsetjenesten, bidro med kompetanseheving og senket terskelen til samiske pasienter for å kontakte helsevesenet. Resultatene var gode. 
Vil statsråden sørge for at man får permanente samiske helseteam i sør- og lulesamisk områder gjennom kommunehelsetjenesten?",Lars Haltbrekken,Sosialistisk Venstreparti,2024-03-14,2024-03-20
3616,2023-2024,"Det har i lengre tid vært diskusjoner og møter om ny ruteplan for 2025, som Jernbanedirektoratet har lagt frem for Vestfoldbanen. Dette har skapt stor debatt fordi fylket praktisk talt blir delt i to. InterCity var ment slik at man skulle kunne togpendle fra by til by. Det har i etterkant av møter som lokale representanter har hatt med departementet, blitt hevdet at de har blitt møtt med forståelse. Det Vestfolds innbyggere trenger er handlekraft.
Vil statsråden garantere for at forslaget til ny ruteplan endres i tråd med Vestfolds ønsker?",Morten Stordalen,Fremskrittspartiet,2024-03-14,2024-03-20
3617,2023-2024,"I kommuneoppropet regjeringen har mottatt med krav om et mer rettferdig inntektssystem, står det at 3,8 millioner innbyggere bor i en kommune hvis inntekter er under landsgjennomsnittet per innbygger. Innbyggerne har krav på likeverdige tjenester, og kommunene plikter å levere dem. Forskjellene mellom kommunene oppstår uavhengig av geografi og kommunestørrelse; skillet går mellom skattesterke- og svake kommuner.
Er statsråden bekymret for de økende forskjellene mellom kommunene?",Tobias Drevland Lund,Rødt,2024-03-14,2024-03-20
3618,2023-2024,"Kommunal- og distriktsdepartementet sitt vedtak om å godkjenne detaljreguleringsplan for Aksla steinbrot og utskipingshamn ved Inste Bårdvikneset i Bremanger vil rasere eit område med den sjeldne naturtypen boreonemoral regnskog. Departementet skriv i grunngjevinga for å tillate naturøydelegginga at det finst to andre lokalitetar med boreonemoral regnskog i Bremanger. 
Stemmer det, og kvifor er det at skogområdet ligg utanfor kjerneområdet for naturtypen, eit argument for å rasere det, i staden for eit argument som skjerpar verneverdien?",Sveinung Rotevatn,Venstre,2024-03-14,2024-03-20
3619,2023-2024,"Svar i høringen om endringer i barnehageloven er svært tydelige. Bare én av ti kommuner støtter regjeringens forslag til de mest radikale endringene i barnehageloven; avskaffelse av nasjonal sats for finansiering og kommunenes makt til nedtrekk i plasser. I sitt svar på mitt skriftlige spørsmål nr. 1 343 antyder statsråden at mange har misforstått.
Med så tydelig motbør hos kommuner, eiere, ansatte og foreldre – kan det være at det er regjeringen som har misforstått betydning av likebehandling i barnehagesektoren?",Kari-Anne Jønnes,Høyre,2024-03-11,2024-03-20
3620,2023-2024,"Mer enn tusen Oslo-bilister får et tosifret antall parkeringsbøter hvert år. En håndfull får over femti. Oslo kommune har bedt regjeringen om flere verktøy og undertegnede har også løftet saken tidligere. 
Når det åpenbart er et segment av befolkningen som ikke endrer adferd etter gjentatte parkeringsbøter, ser statsråden et behov for å gi kommuner flere verktøy, som for eksempel forhøyde bøter ved gjentatte overtredelser av parkeringsreglene?",Andreas Sjalg Unneland,Sosialistisk Venstreparti,2024-03-06,2024-03-20
3621,2023-2024,"I svar på skriftleg spørsmål seier kommunal- og distriksministeren: «Regjeringa og eg er opptekne av lokaldemokratiet og lokalt handlingsrom for kommunane. Statsforvaltarane skal ta omsyn til det lokale sjølvstyret ved behandlinga av plansaker og enkeltsaker etter plan- og bygningslova. Dette går fram både av lovgivinga og av signal regjeringa har gitt til statsforvaltarane». I svar på to spørsmål om Stranda sentrum og ladestasjon, har statsråden unnlate å svare på spørsmåla.
Meiner statsråden fortsatt at statsforvaltaren praktiserer lokalt sjølvstyre i denne saka?",Frank Edvard Sve,Fremskrittspartiet,2024-03-06,2024-03-20
3622,2023-2024," Nesten før fiskeriministeren  har rukket å presentere ny fargelegging av trafikklyssystemet for  havbruk, har det kommet mange bekymringsmeldinger fra vestlandskysten.  De må redusere sin produksjon, samtidig som regjeringen ikke gir  noen insitamenter til å gå over til en mer bærekraftig produksjon.  Jeg har vanskeligheter med å forstå hvorfor regjeringen ikke har  presentert verktøy som næringen kan ta i bruk for å få dødeligheten  ned og bærekraften opp. Jeg har vanskeligheter med å forstå hvorfor  regjeringen vil ramme lønnsomme jobber langs hele kysten vår, verdiskaping  ute i distriktene, ikke minst en hardt rammet leverandørindustri.

I Solberg-regjeringen presenterte vi miljøteknologiordningen i 2021. Havbruksutvalget har presentert miljøfleksibilitetsordningen for økning i tillatelseskapasitet ved oppfyllelse av særskilte miljøkrav, men ingenting har skjedd. Denne regjeringen gikk på høsten 2021. Ingenting har skjedd – i en tid da alt ligger til rette for å muliggjøre store investeringer for å løse utfordringen med dødelighet, med rømming, med lakselus. Det krever en regjering som handler. 

Så forstår jeg at fiskeriministeren sikkert vil vise til både dyrevelferdsmelding og en havbruksmelding som kanskje kommer i løpet av neste år en gang, men verken vi politikere eller næringen har råd til å vente i flere år før en ordning med miljøfleksibilitet kommer på plass. Når vil statsråden innføre en miljøteknologiordning, miljøfleksibilitetsordning, for å få dødeligheten ned og bærekraften opp?

",Linda Hofstad Helleland,Høyre,2024-03-06,2024-03-06
3623,2023-2024," Regjeringen har i  nærmere to og et halvt år jobbet med en kvotemelding 2.0, og la  etter hvert fram en kvotemelding for forutsigbarhet og rettferdig  fordeling. I etterkant har flere aktører anbefalt at «forutsigbarhet»  bør byttes ut med «forvirring», bl.a. om hvordan regjeringens forslag om  eierskapsbegrensninger i kystfiskeflåten skal forstås.

Regjeringen foreslår at kvotegrunnlag for fartøy som en person, et selskap eller en sammenslutning har direkte eller indirekte eierandel i, skal tilordnes personen, selskapet eller sammenslutningen i henhold til faktisk eierandel. I næringen har dette vært tolket slik at beregningene skal foretas både hos de bakenforliggende fysiske eierne, hos de selskapene som er direkte eiere av fartøyet som er tildelt en del av gruppekvoten, og hos eventuelle konsernselskaper – der disse eierne eier flere underliggende rederi med fartøy som er tildelt kvote. 

Næringen er ikke trygg på hvordan dette skal forstås. Jeg ber derfor statsråden forklare nærmere om det er en riktig forståelse, eller om det skal tolkes på en annen måte. 

",Bengt Rune Strifeldt,Fremskrittspartiet,2024-03-06,2024-03-06
3624,2023-2024," Russlands brutale krig  mot Ukraina fortsetter med uforminsket styrke, og Russland har gått  over til en krigsøkonomi med en betydelig evne til å produsere krigsmateriell  og spesielt ammunisjon. Tall fra NATO i januar antyder at Russland  bruker opptil 20 000 artillerigranater i Ukraina hver eneste dag. 

For Ukraina er situasjonen alvorlig. De må rasjonere med artillerigranater, delvis fordi Europa bare kan levere ca. halvparten av det som var forespeilet. Som vi har diskutert mange ganger før, har regjeringen vært altfor treg med å utløse støtte til økt produksjonskapasitet i Nammo. Det er også stor usikkerhet rundt hvorvidt USA kommer til å utløse støttepakken nå før valget, og i så fall når. Dette understreker hasteaspektet.

Jeg spurte forsvarsministeren i spørretimen forrige uke om det tsjekkiske initiativet for å skaffe Ukraina 800 000 artillerigranater fra land utenfor Europa. Da hadde 15 land sluttet seg til. I går signerte Frankrike på initiativet. Det haster som kjent voldsomt med å få ammunisjon til Ukraina. 

Det er et sterkt hasteaspekt, nettopp fordi Ukraina nå forsvarer seg mot stadig sterkere russiske angrep. Selvfølgelig er signaleffekten av fullt europeisk samhold utrolig viktig, og nå står Norge etter hvert ganske alene igjen på perrongen. I forrige uke sa forsvarsministeren: «Det er aktuelt for Norge å vurdere det tsjekkiske initiativet, og vi har nær dialog med våre allierte og med Tsjekkia om akkurat det.» 

Da er spørsmålet til utenriksministeren: Har regjeringa nå i løpet av den siste uka vurdert seg ferdig og bestemt seg for å slutte seg til det tsjekkiske initiativet for å gi Ukraina artillerigranater som Europa ikke klarer å produsere og levere? Hvis ikke, hva er grunnen til at Norge holder igjen? 

",Ine Eriksen Søreide,Høyre,2024-03-06,2024-03-06
3625,2023-2024," Då statsbudsjettet for  2023 vart lagt fram, føreslo regjeringa, heilt ut av det blå, ei  ekstra arbeidsgjevaravgift på inntekter over 750 000 kr. Det var  ei ekstrarekning på arbeidskraft som ramma om lag 400 000 bedrifter  i privat sektor over heile landet. Det var ingen konsekvensanalyse  eller høyring på førehand, anna enn at finansministeren la til grunn  at ekstra arbeidsgjevaravgift ville redusere etterspurnaden etter  arbeidskraft. Det er no også eit mål.

Trass i store protestar har regjeringa valt å vidareføre den ekstra arbeidsgjevaravgifta også i år. Det er det ingen som støttar regjeringa i, anna enn partiet Raudt. Det har f.eks. null støtte hos partane i arbeidslivet, for dette er eit direkte inngrep i lønsdanninga. Konsekvensen er at ein trekkjer inn 8–10 mrd. kr frå norske arbeidsgjevarar som kunne og burde verte brukte i lønsoppgjeret, nettopp for å sikre det som regjeringa sjølv snakkar om på inn- og utpust, nemleg at alle skal få det betre gjennom auka kjøpekraft.

Finansministeren har varsla at arbeidsgjevaravgifta skal fjernast – det er bra – før stortingsvalet i 2025. Det er jo ikkje eit veldig presist tidspunkt, så då er spørsmålet: Skal avgifta fjernast frå 1. januar 2025, eller 1. september 2025, eller er det slik at ein skal varsle før stortingsvalet at avgifta skal fjernast frå 2026 – og dermed sende rekninga over til neste storting? Dette er mildt sagt ikkje av lita interesse, verken for denne sal eller for dei partane som skal setje seg ned og forhandle lønsoppgjeret, for det har noko å seie om ein veit om det finst 8–10 mrd. kr meir å gå på eller ikkje, når ein skal få eit viktig lønsoppgjer i mål. Så eg vil gjerne utfordre finansministeren til å skape litt meir føreseielegheit både for Stortinget, for arbeidsgjevarar og for arbeidstakarar og avklare kva ein meiner med at denne avgifta skal fjernast før stortingsvalet i 2025.

",Sveinung Rotevatn,Venstre,2024-03-06,2024-03-06
3626,2023-2024," Fredag i forrige uke  kom det nok en gang nye tall som viser at bankene har fortsatt å  øke marginene sine, særlig utlånsmarginene på nye boliglån. Bankene  håver rett og slett inn på sentralbankens renteøkning og velter  hele byrden over på lånekundene.

Rekordresultatene og -tallene taler for seg selv. I fjor ble det samlede resultatet for bankene etter skatt på 88,5 mrd. kr, en økning på over 17 mrd. kr fra 2022. Det er mer enn hele forsvarsbudsjettet på 82 mrd. kr. Samtidig er nesten en av seks husholdninger bekymret for de økte boutgiftene, og mange merker de høye renteutgiftene på økonomien sin. Over 100 000 norske hjem må velge mellom strøm eller mat, eller oppsøke matkø. Stadig flere dropper tannlegebesøk eller annen nødvendig helsehjelp, eller må si nei til fritidsaktiviteter for ungene.

Det er familier med barn som rammes hardest av de økte renteutgiftene. Det er fra disse familiene bankene henter de enorme overskuddene sine. Bankene tjener penger på forskjellen mellom renter som de får på penger i banken, og renter på boliglån. Når folk har store lån, kan selv små renteforskjeller gi enorme renteinntekter til banken, og nordmenn er et folkeslag med nettopp store lån – så store at vi er i verdenstoppen på gjeld. Det, i kombinasjon med differansen mellom renter på lån og innskudd, gir enorme overskudd til bankene.

Bankmarkedet i Norge er dominert av noen få, store aktører. Bankene i Norge har høyere markedskonsentrasjon enn tilfellet er i land som Sverige og Danmark. Spørsmålet mitt til finansministeren er derfor: Hvordan skal finansministeren og regjeringen sikre bedre konkurranse i bankmarkedet for å motvirke de enorme overskuddene i bankene på bekostning av folk flest?

",Kari Elisabeth Kaski,Sosialistisk Venstreparti,2024-03-06,2024-03-06
3627,2023-2024," Mitt spørsmål går også  til finansministeren.

Det nærmer seg vårens lønnsoppgjør, og Fremskrittspartiet har stor forståelse for at alle nå, etter flere tøffe år, ønsker seg økt kjøpekraft. Det er derfor vi gjennom tiltak i våre alternative budsjett i denne stortingsperioden har lagt til rette for at folk skal få beholde mer av sin inntekt. Det er kanskje ikke så rart at folk forventer reallønnsvekst etter at finansministeren tre år på rad har sagt at folk skal få mer å rutte med – det motsatte har skjedd. 

Nå har også statsministeren i sin nyttårstale lovet at det skal bli bedringer i 2024, men det er fortsatt veldig stor usikkerhet knyttet til utviklingen i økonomien. Vi har fortsatt høy inflasjon, og et for godt lønnsoppgjør kan bidra til at presset på økonomien øker, og at vi dermed bidrar til å holde renten på et høyt nivå lenger enn nødvendig. En gjeldsbelastning på over fire ganger inntekten er vanlig blant unge, småbarnsfamilier og enslige forsørgere, viser tall fra SSB. Selv om teknisk beregningsutvalg forventer en prisvekst på 4,1 pst., anslo Norges Bank før jul at prisveksten i 2024 vil bli 4,4 pst., og SSB tror den blir 4,5 pst. Forutsetningen for budsjettene er på 3,8 pst. 

Nå er ikke lønnsoppgjøret noe tema for Stortinget, men det er jo mange ulike virkemidler en regjering kan benytte seg av for å tilrettelegge for et moderat lønnsoppgjør. Og ettersom det nå er kun få dager igjen til regjeringen samles til sin årlige budsjettkonferanse for 2025, foran det som kanskje blir det siste statsbudsjettet til denne regjeringen, kunne det vært interessant om finansministeren kunne informere Stortinget om hvilke tiltak han mener er aktuelle for å kompensere for redusert kjøpekraft og bidra til at det blir bedre for de fleste i 2024, i tråd med det statsministeren har lovet tidligere. 

",Hans Andreas Limi,Fremskrittspartiet,2024-03-06,2024-03-06
3628,2023-2024," Mitt spørsmål går til finansministeren.

For å nå klimamålene og bygge ny industri må vi produsere langt mer fornybar kraft enn i dag. Slik det ser ut nå, styrer vi mot et kraftunderskudd. Miljødirektoratet anslår at vi trenger 34 TWh med ny kraft innen 2030 for å nå klimamålene våre. Vi trenger mer kraft for å etablere ny grønn industri, og vi trenger mer kraft for å elektrifisere gammel industri, slik at det er mulig for industrien og de store punktutslippene å faktisk kutte utslipp, og ikke minst for å bevare det som har vært et konkurransefortrinn for næringsliv og et gode for innbyggere i Norge i alle år, nemlig lave energipriser.

Investeringene i kraftproduksjon falt dramatisk i fjor. Under Solberg-regjeringen ble det godkjent i gjennomsnitt om lag 2,5 TWh ny fornybar kraft i året. Under Støre-regjeringen så langt har det ifølge NVE kun blitt gitt konsesjon til 0,3 TWh – og det i en tid hvor energi har blitt en mangelvare og både folk og næringsliv opplever ekstreme strømpriser. En av forklaringene er mangel på søknader etter store endringer i skatteregimet. I 2022 presenterte regjeringen nye skatter, økte skatter og midlertidige skatter: et høyprisbidrag på kraft som var dårlig innrettet og uten en klar dato for når det skulle bort, økt grunnrenteskatt på vannkraft og ny grunnrenteskatt på vindkraft, som riktignok ble utsatt innført fordi motstanden mot forslaget var stor. 

Høyre skal være med på å ta sin del av ansvaret for at utbyggingen av vindkraft på land stoppet opp en periode fordi Solberg-regjeringen stanset all konsesjonsbehandling i påvente av et nytt konsesjonsbehandlingssystem, men det var riktignok etter et enstemmig vedtak i Stortinget hvor vi ble bedt om å gjøre nettopp dette. Uansett hva som har skjedd før, vet vi at det vi trenger nå, er mer kraft, og vi trenger det raskt. 

Vil finansministeren ta sin del av ansvaret for at det ikke ligger an til at vi får bygd ut nok kraft, ved å erkjenne at de store og brå skatteøkningene han har gjennomført, har hatt betydning for dette?

",Tina Bru,Høyre,2024-03-06,2024-03-06
3629,2023-2024,"I anledning kvinnedagen vil jeg gjerne høre hva som er statsrådens hovedprioriteringer for å sikre at alle kvinner i Norge har trygge og gode hverdager. Så langt i år har et tosifret antall kvinner blitt drept av sin partner og langt flere lever i utrygge forhold, og blir utsatt for seksuell trakassering. Krisesentrene har veldig varierende tilbud og ofte for dårlige hus og få ansatte. Vi ser at kvinner utsettes for vold selv om de har voldsalarm. 
Hvilke grep tas nå for å følge opp dette?",Kathy Lie,Sosialistisk Venstreparti,2024-02-29,2024-03-06
3630,2023-2024,"EU inviterer Norge til å bli med på utviklingssamarbeidet «European Industrial SMR Alliance» for å sørge for at Europa innen 2030 har små modulære kjernekraftverk. Målet er et bredt samarbeid om en ny generasjon kjernekraftverk som kan bli viktige i EUs grønne skifte, og også bli en ny industri for Europa. Her har Norge sjanse til å bidra med kompetanse og ressurser slik at fossilfri, regulerbar, stabil energi kan realiseres raskest mulig til beste for Europa, Norge og verden. 
Planlegger regjeringen å delta og bidra?",Marius Arion Nilsen,Fremskrittspartiet,2024-02-29,2024-03-06
3631,2023-2024,"Statsråden har varsla ei ny stortingsmelding om gründerar og oppstartsbedrifter. Samtidig har regjeringa frå 1. januar skjerpa innleigeregelverket slik at over 3 000 enkeltståande sjølvstendig næringsdrivande ikkje lenger kan levere tenester og inngå oppdragsavtaler med ein arbeidsgivar. 
Kva vil statsråden gjere for å hindre at 3 000 enkeltståande sjølvstendig næringsdrivande må avslutte si verksemd samtidig som statsråden arbeider med ein plan for at Noreg skal bli verdas beste land å starte og drive bedrift i?",Alfred Jens Bjørlo,Venstre,2024-02-29,2024-03-06
3632,2023-2024,"Gravide og fødende kvinner i Gaza: I løpet av de første tre månedene med israelsk bomberegn over Gaza økte antallet spontanaborter med 300 prosent. 25 av Gazas 36 sykehus er satt helt ut av spill, og situasjonen er alvorlig for gravide og fødende kvinner, melder palestinske PFPPA. Dersom Israel ikke snart stopper krigføringen og bombingen vil antallet kvinner som dør av svangerskapskomplikasjoner, og ikke minst spedbarnsdødeligheten, fortsette å øke. 
Hva gjør utenriksministeren for å sikre Gazas gravide og fødende kvinners trygghet?",Bjørnar Moxnes,Rødt,2024-02-29,2024-03-06
3633,2023-2024,"Til tross for stor motstand fra jordmødre og fødekvinner ble ABC-klinikken ved Oslo universitetssykehus lagt ned for ett år siden. Siden har flere av de ansatte startet opp et privat tilbud for hjemmefødsler, og vi kan lese i media om flere kvinner som benytter seg av tilbudet og betaler av egen lomme for å få den kontinuiteten og oppfølginga som ABC-klinikken tidligere ga. 
Mener statsråden det er i tråd med regjeringas politikk at kvinner ender opp med å betale mange tusen kroner for føde- og barseltilbud, fordi det offentlige tilbudet svikter?",Marie Sneve Martinussen,Rødt,2024-02-29,2024-03-06
3634,2023-2024,"De første månedene i dette året var preget av flere drap på kvinner. En fjerdedel av alle drap i Norge er partnerdrap og det er nesten alltid varslede drap. I over 70 prosent av tilfellene har både offer og gjerningsperson vært i kontakt med hjelpeapparat i førstelinja. I opptrappingsplanen mot vold i nære relasjoner står det at det oppfordres til at kommunene har handlingsplaner mot vold i nære relasjoner. 
Hvorfor mener statsråden at kommunene ikke burde pålegges en plikt om å ha slike planer, slik Partnerdrapsutvalget foreslo?",Sofie Marhaug,Rødt,2024-02-29,2024-03-06
3635,2023-2024,"1. januar i år fylte sexkjøpsloven 15 år. Loven som ble kjempa frem av kvinnebevegelsen har til hensikt å motvirke at menn kjøper sex. Men vi ser at loven ikke fungerer helt etter hensikten. Det er få tiltak for å hjelpe folk ut av prostitusjon, politiet prioriterer i liten grad å bekjempe prostitusjon og det er lite fokus på forebygging. Loven hadde til hensikt å følge opp nettopp disse tingene. 
Kan statsråden si noe om hvordan regjeringen prioriterer å sørge for at hensikten og målet med sexkjøpsloven ivaretas og følges opp?",Geir Jørgensen,Rødt,2024-02-29,2024-03-06
3636,2023-2024,"De velgerne i mitt hjemfylke Telemark som stemte på Arbeiderpartiet og Senterpartiet i 2021, trodde nok mange på de klare valgløftene om at helsekøene skulle reduseres. Hva er så status etter 2,5 år med rød-grønn regjering: På Sykehuset Telemark har gjennomsnittlig ventetid for å få sykehusbehandling skutt i været, og har økt fra 35 dager i januar 2022 til 97 dager i januar i år. Det er nesten en tredobling!
Hva vil statsråden si til velgerne i Telemark som lot seg lure av de fagre løftene?",Bård Hoksrud,Fremskrittspartiet,2024-02-29,2024-03-06
3637,2023-2024,"Denne regjeringen setter stadig nye rekorder på helsefeltet. Hadde vi bodd i bakvendtland hadde norske pasienter hatt glede av det, men dessverre er det rekorder i ventetid for å få behandling. Januartallene fra Norsk pasientregister helt tilbake til 2012 viser at det ikke har vært lengre ventetid på en rekke områder. Jeg kan ikke ramse opp alle, men nevner barnesykdommer, geriatri, habilitering for barn og unge, kvinnesykdommer og øyesykdommer.
Er statsråden stolt over at det stadig settes negative rekorder?",Morten Stordalen,Fremskrittspartiet,2024-02-29,2024-03-06
3638,2023-2024,"Grå stær er vanlig, særlig for de eldste. Mer enn ni av ti som har hatt operasjon mot grå stær ser godt nok til å kunne kjøre bil. Grå stær-operasjon har høy gjennomsnittlig ventetid på hele 109 dager, en klar økning på 22 dager på to år. Ventetidene hos flere store sykehus er ekstremt lange, som 61 til 122 uker på Universitetssykehuset Nord-Norge, Tromsø og 49 til 92 uker på Ullevål sykehus.
Hva tenker statsråden når hun hører slike ekstreme ventetider for en sykdom som får store konsekvenser for mange?",Carl I. Hagen,Fremskrittspartiet,2024-02-29,2024-03-06
3639,2023-2024,"Før stortingsvalget i 2021 lovet Arbeiderpartiet å bevilge penger til sykehusene for å ta igjen behandlingsetterslepet for alvorlige sykdommer etter koronapandemien. Ventetiden for å få sykehusbehandling har bare gått i en retning under denne regjeringen, og det er oppover. Gjennomsnittlig ventetid for alle helsetjenesteområder for spesialisthelsetjenesten var i januar 73 dager, en økning på åtte dager siden januar 2022.
Er statsråden fornøyd med regjeringens innsats for å ta igjen behandlingsetterslepet etter pandemien?",Helge André Njåstad,Fremskrittspartiet,2024-02-29,2024-03-06
3640,2023-2024,"Stavanger Aftenblad kunne nylig melde at ventetiden for å opereres for endometriose på Stavanger universitetssykehus er minst et halvt år. På Haukeland universitetssjukehus er ventetiden for å fjerne en livmor 66 uker, og Oslo universitetssykehus 62 uker. «Provoserende at det ikke satses mer på kvinnehelse», sa Ellinor og Signe som har diagnosen endometriose, til avisen.
Hvorfor er ikke statsråden villig til å bruke ledig kapasitet i private sykehus, når mange av de som må vente altfor lenge på å på å bli operert for endometriose har store smerter?",Silje Hjemdal,Fremskrittspartiet,2024-02-29,2024-03-06
3641,2023-2024,"I september 2019 sto 200 000 pasienter i helsekø, en nedgang fra 275 000 pasienter da Fremskrittsparti- og Høyre-regjeringen tiltrådte i 2013. Stortingsrepresentant Kjerkol reagerte da kraftig på tallene, og mente at mye av skylden lå på fritt behandlingsvalg. Hun mente også at det hadde vært en kronisk underfinansiering av helsetjenestene, som hadde gjort det vanskelig å øke kapasiteten i takt med behovet.
Skyldes den kraftige økningen i helsekøene til 276 000 pasienter fremdeles fritt behandlingsvalg og underfinansiering av helsetjenestene?",Roy Steffensen,Fremskrittspartiet,2024-02-29,2024-03-06
3642,2023-2024,"Helse Sør-Øst har nylig utlyst anbud innenfor tverrfaglig spesialisert rusbehandling. Anbudet reserveres ikke for ideelle, slik først forespeilet, men det åpnes også for kommersielle aktører. Samtidig reduseres antallet døgnplasser med 123. Dette er plasser som pasientene i regionen trenger. Nå er den ideelle klinikken Arken, landets eneste behandlingssted kun for kvinner, bekymret for å måtte legge ned tilbudet. Det vil være i strid med anbefalingene fra Kvinnehelseutvalget.
Er dette en ønsket utvikling for regjeringen?",Seher Aydar,Rødt,2024-02-28,2024-03-06
3643,2023-2024," Samferdselsministeren får  dette spørsmålet også.

I det forrige spørsmålet hadde ikke alt gått på skinner, men det som har gått på skinner hele tiden, er Flytoget. Flytoget har vært en ubetinget suksess. Jonas Gahr Støre har omtalt Flytoget som «arvesølvet», mens statsråd Nygård og den samme Støre nå vil gjøre arvesølvet om til kråkesølv – eller legge ned Flytoget, rett og slett.

I forgårs var det et interessant leserinnlegg i Aftenposten. Det er ikke alltid leserinnlegg er det som skal være en del av spørretimen, men tidligere jernbanedirektør Kirsti Slotsvik sier at beslutningen om å legge ned Flytoget må være et arbeidsuhell. I hennes tid som direktør i Jernbanedirektoratet var det uaktuelt å legge ned Flytoget, og hun mener at det er en dårlig idé. Hun representerer nå næringslivet i Ålesund og på Sunnmøre, og hun viser til at sunnmøringer og andre ikke nødvendigvis har Ruter-appen og er vant til å bruke det ordinære togtilbudet. Hun peker også på en rekke andre faktorer som viser at Flytoget som en suksess bør videreføres.

Hvorfor har ikke statsråden sett på mindre dramatiske grep enn å legge ned hele Flytoget?

",Trond Helleland,Høyre,2024-02-28,2024-02-28
3644,2023-2024," Mitt spørsmål går til  samferdselsministeren.

Etter åpningen av Follobanen i desember 2022 har dette prosjektet vært gjenstand for mange diskusjoner og spørsmål i etterkant, ikke bare om hvordan det kunne skje, men like viktig er håndteringen i etterkant, der det ble stilt spørsmål om sikkerheten ble skjøvet til side til fordel for den offisielle åpningsdatoen. Samferdselsministeren har bedyret at han skulle til bunns i saken og nedsette både interne og eksterne granskinger i etterkant. I tillegg bedyret ministeren at det nå er trygt i denne tunnelen. Siste rapport ble levert 26. juni 2023, men for under 14 dager siden ble det kjent at det var store mangler under et branntilsyn i Blixtunnelen senest nå i vinter. Hva har samferdselsministeren konkret gjort for at kunder på Follobanen skal kunne ha tillit til at det er trygt etter disse granskingene og møtene med Bane NOR?

",Morten Stordalen,Fremskrittspartiet,2024-02-28,2024-02-28
3645,2023-2024," Den sikkerhetspolitiske  utviklingen i Ukraina og i nærområdene våre er ytterligere forverret  etter to års brutal krig fra Russland. Nå har også – dessverre –  russiske styrker framgang på bakken. Mye av det skyldes at man på  ukrainsk side har mangel på ammunisjon. Særlig artilleriammunisjon  er det prekært behov for. Ukrainske styrker rasjonerer nå med artilleriammunisjonen,  mens russiske myndigheter fortsetter å produsere ammunisjon. 

Utenriks- og forsvarskomiteen var nettopp på reise til Ukraina, og dialogen med våre motparter handlet selvfølgelig om å utløse støttepakkene fra både EU og USA. EU har sagt ja til sin, vi vet vi ikke om og når USA vil stemme gjennom sin pakke i Kongressen. Så er også manglende produksjonskapasitet på ammunisjon og forsinkelser i leveranser av militært materiell et stort problem for Ukraina. 

For at Ukraina skal kunne forsvare seg mot de intensiverte russiske angrepene som vi ser nå, viste Tsjekkias president, Petr Pavel, nylig til et initiativ fra Tsjekkia for å kunne kjøpe inntil 800 000 artillerigranater fra land utenfor Europa. I møtet som har vært i Paris de siste dagene, har nå til sammen 15 land forpliktet seg til denne planen. Nederland har varslet at de vil bruke 100 mill. euro, Danmark har varslet at de vil kjøpe 15 000 artillerigranater, osv. 

Mitt poeng er at det haster med å kunne gi Ukraina mer ammunisjon. Dette er et initiativ som, ut fra det som sies, må kunne leveres relativt raskt, raskere enn produksjonskapasiteten i Europa kan fylle opp gjennom ordinær produksjon. Hasteaspektet er også sterkt understreket fra Ukrainas side. Jeg har litt vanskelig for å se hvorfor Norge ikke kan signalisere at de også ønsker å støtte dette initiativet. 

",Ine Eriksen Søreide,Høyre,2024-02-28,2024-02-28
3646,2023-2024," Mitt spørsmål går  til helseministeren. 

I flere år har ansatte, fagfolk, pasient- og brukerorganisasjoner og lokalbefolkningen flere steder i landet protestert høylytt mot en sykehuspolitikk der bedriftsøkonomisk tenkning settes foran befolkningens trygghet, tilgang til gode helsetjenester og folkestyret. Livsviktige tilbud står i fare for å bli lagt ned, selv om Stortinget i mange tilfeller har vedtatt det motsatte. 

Statsråden har varslet at det på fredag kommer en nasjonal helse- og samhandlingsplan. Dette er planen som regjeringen ved flere anledninger har pekt på skal løse de store utfordringene helsetjenesten står overfor, bl.a. at den skal sikre mer likeverdige tjenester i hele landet. For Rødts del mener vi at en betydelig del av problemet er den såkalte innsatsstyrte finansieringen, altså måten sykehusene delvis finansieres på. En effekt av dette systemet er at hvilke behandlinger sykehuset utfører, ikke bare avgjøres av hva det faktiske behovet er, men av hva som er verdsatt høyest økonomisk for sykehusene. Når sykehusene styres etter en sånn markedsmodell, fører det til at tilbud som ikke anses som lønnsomme, sentraliseres eller legges ned – som vi bl.a. har sett innenfor fødsels- og barselomsorg. Dette er et politisk skapt problem – det er iallfall ikke naturkreftene som har gitt oss innsatsstyrt finansiering – noe som betyr at det også må finnes en politisk løsning på det hele. 

Så mitt spørsmål er: Hva vil statsråden gjøre med helseforetaksmodellen og den innsatsstyrte finansieringen for å sikre demokratisk kontroll over sykehusene og sikre en styrket offentlig velferd?

",Marie Sneve Martinussen,Rødt,2024-02-28,2024-02-28
3647,2023-2024," I den senere tid, og som  debattert under et tidligere hovedspørsmål, har det vært flere oppslag  om sykepleiere som får betydelig høyere årslønn gjennom vikarbyråer  enn gjennom fast ansettelse. I det mye omtalte VG-intervjuet med  statsråden, som vi hørte om i sted, sa hun:

Vi i SV deler denne bekymringen, for vi er avhengig av et godt partssamarbeid hvis vi skal få gjort alle oppgavene i helsetjenesten. Disse få ansatte påfører staten og kommunene enorme kostnader. Tall fra 2022-regnskapet viste at helsetjenesten brukte 3,6 mrd. kr på innleie. Samtidig vedtok regjeringen nye regler for innleie som gjelder for resten av arbeidslivet, med unntak for helsetjenesten, noe SV stemte imot. Men regjeringen navigerte i den saken sammen med et flertall fra høyresiden for å gi unntak til helsetjenesten. Forslaget om å ikke inkludere helsepersonell gikk en samlet fagbevegelse imot, altså Fagforbundet, LO, Norsk Sykepleierforbund, Unio og YS. Alle var sterkt kritiske til at det skulle være tillatt å bruke vikarbyråer i helsevesenet. Målet med de nye reglene i andre sektorer var jo å gi de tillitsvalgte mer makt, og at på de plassene det var behov, skulle de tillitsvalgte gi lov. 

Dersom statsråden mener den dramatiske økningen i bruk av vikarbyråer og innleie utfordrer den norske arbeidslivsmodellen, ønsker jeg å vite hvordan statsråden planlegger å styrke organiseringen av arbeidslivet, også innenfor helsevesenet. 

",Marian Hussein,Sosialistisk Venstreparti,2024-02-28,2024-02-28
3648,2023-2024," Lørdag var det to år siden  Russlands fullskalainvasjon av Ukraina. Siden den gang har sikkerhetssituasjonen  i Europa og globalt forverret seg ytterligere. Autoritære stater,  terrororganisasjoner og religiøse fundamentalister er på frammarsj. De  forsyner hverandre med våpen og teknologi, og de kjemper en felles  kamp mot våre frihetsverdier og demokratiet som styreform. De ønsker  å erstatte dette med autoritært styresett, med sensur, med ensretting og  tvang. Mens Vesten knapt har økt produksjonen av utstyr, ammunisjon  og militært utstyr på to år, advarer en fersk trusselvurdering fra  E-tjenesten om at Russlands kampkraft vil være gjenopprettet på  førkrigsnivå innen tre–fem år etter at krigen i Ukraina tar slutt.

18 av NATOs medlemsland når målet om å bruke 2 pst. av BNP på forsvaret sitt i år. Det er pinlig at oljerike Norge ikke er blant dem. Fremskrittspartiet har hele veien støttet og vil fortsette å støtte den militære støtten til Ukraina. Vi støtter også å bruke ekstra oljepenger til formålet. Nå må vi bygge opp eget forsvar og kampkraft, og vi bør ha dårlig tid. 

Fremskrittspartiet foreslo allerede i mai i fjor å starte arbeidet med ny langtidsplan for Forsvaret. Det tok et halvt år før regjeringen tok initiativ. Hver gang Nammo har henvendt seg til regjeringen for å kunne øke produksjonen av bl.a. ammunisjon, har det gått måneder før regjeringen har respondert. Dette har vi ikke tid til. 

I dag hørte vi i NRK at personell i Forsvaret velger å slutte på grunn av dårlige vilkår. Statsminister Støre lovte nylig at regjeringen vil legge fram en langtidsplan som sikrer Forsvaret de største bevilgningene etter annen verdenskrig. Han sier det vil komme et tosifret milliardbeløp. Kan statsråden klargjøre om denne satsingen vil bety at Norge når målet om å bruke 2 pst. av BNP på Forsvaret før 2026?

",Sylvi Listhaug,Fremskrittspartiet,2024-02-28,2024-02-28
3649,2023-2024," Når jeg besøker sykehus  i hele landet, møter jeg dyktige ansatte som vet at de gjør en forskjell  i pasienters og pårørendes liv. De gjør også en forskjell når de  gir avkall på nok en fridag når det er sykefravær på avdelingen.  De stiller opp for kollegaene fordi de vet hvordan det er å jobbe underbemannet  på vakt. Det er nok vanskelig for andre å forstå hvor belastende  det er å bli ringt etter ofte på en etterlengtet fridag i en tøff  turnushverdag. Selv med fast personell som strekker seg, er det  ofte nødvendig å leie inn vikarer. 

Helsepersonellkommisjonen stilte spørsmål ved om dagens arbeidsmiljølov støtter opp om behovet for å ha tilstrekkelig bemanning, hele stillinger og god kvalitet på tjenesten døgnet rundt. Helseministeren tar stadig vekk et oppgjør med innleie av helsepersonell, men hva gjør hun egentlig for å løse det underliggende problemet? I et VG-intervju denne uken sier hun:

Hun sier også i intervjuet at hun har gitt oppdrag til sykehusene om å prøve ut dette. Vel, det hun har bedt helseforetakene om, er mye vagere, nemlig å «vurdere egnede områder for utprøving av alternative arbeidstidsordninger, og iverksette tidsavgrensede utprøvinger med sikte på å vinne erfaringer». 

Vi mangler ikke håndfaste erfaringer med dagens system. Arbeidsmiljøloven ble brutt 800 000 ganger ved sykehusene i 2022. Sykefraværet ligger på rundt 10 pst. Bruk av innleie økte med 35 pst. fra 2021 til 2022. Da Vestre Viken helseforetak gjennomførte forsøk med 12,5-timers vakter, opplevde sykepleierne redusert stress, særlig i begynnelsen og slutten av vaktene, og det var nedgang i sykefravær og i bruk av overtid. 

Jeg er bekymret for den høye belastningen helsepersonellet står i. Mener statsråden at dagens lovverk gir tilstrekkelig fleksibilitet til å gjennomføre nødvendige endringer?

",Tone Wilhelmsen Trøen,Høyre,2024-02-28,2024-02-28
3650,2023-2024,"Samferdselsministeren har hevda at elbussar ikkje fungerer dårlegare enn dieselbussar på vinterstid. Likevel har vi denne vinteren opplevd at over 1 000 bussavgangar har blitt kansellert i Oslo-området på ein dag fordi elbussane har stått i sju steinar. Det same har ein opplevd med elbilar til heimesjukepleie og heimehjelp i kommunane, som har stått i ladekø i staden for å hjelpe dei eldre.
Meiner statsråden at når det har vore 21 minus utanfor og 20 minus og skøytebane inne i bussen, at dieselbussar er like hjelpelause som elbussar?",Frank Edvard Sve,Fremskrittspartiet,2024-02-23,2024-03-06
3651,2023-2024,"Tilsynsrapporten fra Statsforvalteren i Vestland konkluderte med at tvillingene Mina og Mille ikke fikk forsvarlig helsehjelp. At vi ikke klarer å møte syke barn og unge bedre er kritisk. Det viser seg også at institusjoner som gir døgnbehandling til barn og unge, fortsatt er stengt i helgene og kun åpne i ukedagene. 
Hvordan vil statsråden sikre at barn som er under barnevernets omsorg, får den helsehjelpen de har krav på, og at døgnbehandling for barn og unge blir tilgjengelig uavhengig av om det er hverdag eller helg?",Tone Wilhelmsen Trøen,Høyre,2024-02-22,2024-02-28
3652,2023-2024,"Bedre samarbeid mellom ulike tjenester, profesjoner og instanser er høyst nødvendig for å sikre barnets beste i barnevernssaker. Spesielt viktig er samarbeid mellom barnevernet og helsetjenestene. Statsforvalteren i Vestland slår dette tydelig fast i tilsynssaken om tvillingene Mina og Mille sist uke. Flere offentlige utvalg har også tatt til orde for dette de siste årene.
Hvordan har statsråden konkret jobbet sammen med helseministeren for å sikre bedre samarbeid mellom tjenestene etter at regjeringen tiltrådte i 2021?",Tage Pettersen,Høyre,2024-02-22,2024-02-28
3653,2023-2024,"Riksrevisjonens rapport om rehabiliteringstjenestene avdekket at mange kommuner ikke har tilstrekkelig kompetanse på rehabilitering. Nesten ingen kommuner klarer å tilby god nok rehabilitering til brukerne, samtidig som flere helseforetak avslutter avtaler med private leverandører og planlegger å flytte mer av rehabiliteringen over til kommunene, noe som går imot rapportens anbefalinger. 
Hva vil statsråden gjøre for å hindre at helseforetakene reduserer rehabiliteringstilbudet i spesialisthelsetjenesten?",Bård Hoksrud,Fremskrittspartiet,2024-02-22,2024-02-28
3654,2023-2024,"Dagen i dag, onsdag 28. februar, er siste frist for å levere høringsinnspill til Klimautvalgets rapport. Rapporten ser klimakrisen i sammenheng med naturkrisen, for eksempel når det gjelder bruken av biomasse og arealkrevende kraftforbruk. Utvalget anbefaler blant annet å droppe elektrifisering med kraft fra land. 
Hva tenker statsråden om denne anbefalingen, og kan han love at regjeringen vil følge opp denne og andre anbefalinger fra utvalget med konkret politikk?",Sofie Marhaug,Rødt,2024-02-22,2024-02-28
3655,2023-2024,"Adresseavisen kunne nylig avsløre at administrerende direktør i Helse Møre og Romsdal og sykehusdirektør ved St. Olavs hospital mener Helse Midt-Norges brev til Statens helsetilsyn om Helseplattformen inneholder flere faktafeil og «etterlater et samlet inntrykk av at situasjonen er mer under kontroll enn den faktisk er». Mye tyder på at Helsetilsynet og Stortinget er feilinformert.
Er statsråden enig i at feilinformasjon overfor Helsetilsynet og Stortinget er svært alvorlig, og hva vil statsråden nå foreta seg overfor Helse Midt-Norge?",Sylvi Listhaug,Fremskrittspartiet,2024-02-22,2024-02-28
3656,2023-2024," Mitt spørsmål går til kommunal-  og distriktsministeren. Det er for tiden store utfordringer i boligmarkedet.  Særlig i pressområdene gjør kombinasjonen av boligmangel, høye priser og  høy rente det svært vanskelig for mange. Regjeringens svar har som  oftest vært at man vurderer situasjonen nøye.

Denne vente-og-se-holdningen kan ikke fortsette. Høyre fremmet nylig mange konkrete forslag som ville bidratt til å få byggetakten opp og byggekostnadene ned, men alt ble stemt ned. Det ble nei til å gjennomgå plan- og bygningsloven med sikte på å få ned saksbehandlingstiden. Det ble nei til å inngå en dialog med de store byene for å sikre raskere boligbygging. Det ble også nei til helt konkrete forslag om saksbehandlingsfrister, nye regler for lavere byggesaksgebyrer og det å la kommunene stille krav til f.eks. andel leie til eie og deleie i nye prosjekter. Vi tok også til orde for f.eks. å gjøre det enklere å omregulere kommunale og statlige tomter og bygg til boligformål.

Ingenting av det jeg nevnte nå, ønsket eller anbefalte statsråden at skulle få flertall i Stortinget. Svaret var i all hovedsak at man skal vente og se, at man jobber med en boligmelding, og at man er i gang. Jeg har mange ganger undret meg over at dersom man allerede er i gang med å se på de samme tingene, hvorfor ikke da komme opposisjonen i møte og få gjort noe med ting, heller enn å legge inn en kunstig ventetid?

Siden statsråden og hans kollegaer i Stortinget allikevel har stemt dette ned, regner jeg i det minste med at de har egne alternativer. Jeg vil derfor spørre statsråden om hvilke egne, konkrete initiativ – som jeg legger til grunn at er noe helt annet enn dem man har stemt ned – statsråden kan vise til som har bidratt til å øke byggetakten og å senke byggekostnadene.

",Mudassar Kapur,Høyre,2024-02-14,2024-02-14
3657,2023-2024," Et av de temaene som  diskuteres for tiden, er en forbedring av pensjonsreformen, hvor  regjeringen ønsker økt pensjonsalder. Det blir argumentert med at  pensjonsordningen er dyr, og at flere må jobbe lenger for å få den samme  gode pensjonen som vi har i dag, og for at statens framtidige kostnader  skal reduseres. 

Undertegnede og Fremskrittspartiet har ved flere anledninger fokusert på nødvendigheten av å se på flere ting når man skal diskutere framtidens pensjoner, som f.eks. at flere står utenfor arbeidslivet. Det er mange grupper som av forskjellige grunner står utenfor arbeidslivet, og som i liten grad betaler skatt og pensjon. 

Dette temaet synes ikke å ligge fremst i tankerekken til statsråden og regjeringen, og insentivene for å få flere ut i jobb er fraværende. Vi har flere ganger i denne stortingsperioden prøvd å fremme forslag som kunne vært med og få flere ut i jobb, uten at dette har brakt noen bedring i situasjonen. Hadde det ikke vært bedre å fokusere på å få flere ut i jobb for å bidra til framtidens pensjoner enn å skvise mer ut av dem som allerede bidrar? En eldre arbeidstaker sa til meg i helgen, da vi satt og diskuterte, at man til tider føler seg som en presset sitron som det ikke er mulig å få mer ut av. Likevel har det størst fokus fra regjeringen, mer enn faktisk å få flere til å være med på spleiselaget. 

",Dagfinn Henrik Olsen,Fremskrittspartiet,2024-02-14,2024-02-14
3658,2023-2024," Mitt spørsmål går til kultur-  og likestillingsministeren.

Jeg oppfatter at regjeringen er enig med Høyre i at det er viktig at alle barn og unge får en god fritid, får være sammen med venner, får føle mestring og tilhørighet. Det er viktig både for den enkelte og for folkehelsen at alle barn og unge får anledning til å ha en fysisk aktiv fritid. Likevel er det færre muligheter for de ungdommene som ikke finner seg til rette i den mer klassisk organiserte idretten.

Jeg håper statsråden og jeg kan enes om at det viktigste er at flest mulig barn og unge er i aktivitet og får delta i gode felleskap. Organisert idrett står sterkt blant norsk ungdom, og det er veldig bra. Tre av fire har vært med i et idrettslag i løpet av ungdomstiden, men i dette tallet ligger det også at én av fire ikke deltar der, og det er også ganske mange.

Samtidig er frafallet fra ungdomsidretten stort. Nærmere seks av ti som har vært med i ungdomsidrett, faller fra før de er 18 år. Det er en tid der mange får nye interesser, og det er naturlig at mange velger andre måter å være fysisk aktiv på. Mange fortsetter heldigvis å trene. Halvparten av dem som slutter, trener på et treningsstudio, og seks av ti trener på egen hånd.

Nasjonal statistikk viser at tre av fire av den aktive befolkningen over 15 år driver med noe annet. Dette er aktiviteter som gå- og løpeturer, styrketrening, sykling, skating, BMX, sparkesykkel, dans, parkour og «street workout». Derfor har det vært viktig for Høyre å løfte fokuset på den egenorganiserte fysiske aktiviteten. Vi styrket både organisert og egenorganisert idrett gjennom spillemidlene, og vi opprettet også Tverga som et nasjonalt ressurssenter, et tilbud jeg er veldig glad for at Støre-regjeringen har videreført.

Jeg lurer på om statsråden kan svare på om hun er enig i at det er like bra for barn og unge å være i aktivitet uansett hvordan de gjør det, og hvordan hun jobber for å tilrettelegge for at det finnes kreative og gode arenaer for ungdom som vil organisere sin fysiske aktivitet på egen hånd. 

",Turid Kristensen,Høyre,2024-02-14,2024-02-14
3659,2023-2024," Mitt hovudspørsmål går  til kommunalministeren, som sist veke gav grønt lys til å sprengje  fjellet Aksla i Bremanger, i eit unikt naturområde, blinka ut av  Riksantikvaren som kulturhistorisk landskap av nasjonal interesse,  på tvers av alle faglege råd og i strid med tilrådinga frå Klima-  og miljødepartementet, for å ta ut stein som skal brukast til å  fylle igjen røyrgater og blande inn i anleggsasfalt i Tyskland og  Nederland. Dette er ei avgjerd som ikkje berre er håplaust gamaldags  i eit tid der dei fleste andre enn Senterpartiet har oppdaga at  vi har ei naturkrise. Avgjerda har allereie skapt protestar internasjonalt,  og saka kjem på toppen av ryktet Noreg allereie er i ferd med å  få som eit land som ikkje heng med i tida i naturpolitikken. 

Nyleg vedtok EU-parlamentet ein resolusjon mot at Noreg, som første land i verda, opna for leiting etter mineral på havbotnen. Vi er eitt av berre to–tre land i verda som tillèt dumping av avfall frå gruvedrift på land i havet, og vi protesterer når EU innfører nye krav for å redusere utslepp av kloakk og forureining i sjøen, for ikkje eingong å nemne regjeringa sin rovdyrpolitikk, eller landbruksministeren i intervju med VG nyleg, der han entusiastisk tek til orde for å byggje ned meir natur. 

Samla teiknar dette eit bilde av eit land og ei regjering som er i utakt med tida når det gjeld naturpolitikk. Samtidig skal vi no rundt om i verda selje inn Noreg som grøn eksportnasjon – ein frå før krevjande omdømejobb for eit land som tradisjonelt lever av å selje olje og gass. Difor er mitt spørsmål til kommunalministeren: I kva grad blei Noreg sitt omdøme internasjonalt, vår evne til å få gjennomslag internasjonalt i saker som er viktige for oss, det bildet vi teiknar av Noreg ute, vurdert av regjeringa før kommunalministeren gav grønt lys til å sprengje fjellet Aksla i Bremanger, i strid med alle faglege råd og til internasjonale protestar?

",Alfred Jens Bjørlo,Venstre,2024-02-14,2024-02-14
3660,2023-2024," Mitt spørsmål går  til arbeidsministeren. 

Unge uføre har nok en gang hatt alles oppmerksomhet den siste tiden. Statsråden har selv sagt at hun hver morgen er bekymret for bærekraften i folketrygden, og hun beskriver økningen i utgiftene som enorm. Denne gangen var det imidlertid alarmen fra partiet Høyre som ringte aller høyest, da nestleder Henrik Asheim nylig uttalte: 

Det er dramatisk. Da vil syke mennesker under 30 år miste en relativt trygg inntekt og heller bli overlatt til mer midlertidige og lavere ytelser. For eksempel kan man få boliglån om man mottar uføretrygd, og det vil man som regel ikke kunne hvis man heller mottar arbeidsavklaringspenger. Dette vil ikke gjøre syke mennesker friskere, det kan heller bety mer fattigdom. 

Det er ikke Høyre-nestlederen som står på motsatt side av talerstolen her – heldigvis, vil jeg si – men likevel vil jeg spørre statsråden om temaet fordi vi over tid har sett at debatten om unge uføre går stadig lenger og lenger ut i høyre grøftekant. Drevet av denne frykten for de skumle uføretallene kommer både det ene og det andre forslaget om å stramme inn, om å gi uføre lavere lønn, eller om å holde nivået på ytelser under fattigdomsgrensen. Noen av disse forslagene kommer også fra Arbeiderpartiet. Siden statsråd Brenna ikke har gjort det hittil, så vidt jeg har sett, tenkte jeg at hun nå kunne få anledningen til først å slå fast at Høyres forslag er uaktuelt, og så si om hun heller er enig med SV i at mer usikkerhet og lavere ytelser ikke fører til flere unge i arbeid.

",Freddy André Øvstegård,Sosialistisk Venstreparti,2024-02-14,2024-02-14
3661,2023-2024," Spørsmålet mitt går  til kommunalministeren. 

Samtidig som me sit her i Stortinget i dag, veit me at det er mange lokalpolitikarar som er samla i Trondheim til viktig møte i KS. Ein av dei diskusjonane som går føre seg der, er stram kommuneøkonomi, stor grad av statleg styring og lite handlingsrom for lokalpolitikarar. Det betyr at mange tenester rundt om i norske kommunar er under press. Folk som er opptekne av barnehagetilbod, god eldreomsorg og ein god skule, opplever at kommunane må kutta og stramma inn fordi ting har vorte dyrare for kommunane, renta stig, og straumen blir dyrare. 

Det har vorte vanskelegare å vera lokalpolitikar under Senterparti–Arbeidarparti-regjeringa. Der kommunane dei siste åtte åra med borgarleg regjering bygde opp store fond, ser me no at ein må tæra på dei fonda for å få budsjetta til å gå i hop. Det er rett og slett ei anna verkelegheitsbeskriving i norske kommunar i dag enn det har vore tidlegare. Dei har rett og slett mindre handlingsrom til å levera og utvikla gode tenester. Me registrerer òg at det er få tiltak som kjem frå regjeringa for å gjera det betre for kommunane å levera gode tenester til innbyggjarane der innbyggjarane bur. Ein har eit inntrykk av at denne regjeringa er meir oppteken av å driva med reversering og folkerøystingar og bruka pengar på å oppretta nye fylkeskommunar som innbyggjarane ikkje har eit særleg forhold til, framfor å utvikla gode barnehagar og skular og god eldreomsorg i norske kommunar. 

Spørsmålet mitt til kommunalministeren er rett og slett: Kva vil kommunalministeren seia til alle lokalpolitikarar som er samla i Trondheim, og som er bekymra for kommuneøkonomien, bekymra for ikkje å få budsjetta til å gå i hop og bekymra for ikkje å kunna levera gode tenester til innbyggjarane? Har kommunalministeren nokre gode tilbakemeldingar til dei som no er samla for å leggja ein plan for dei neste fire åra i kommunane sine? 

",Helge André Njåstad,Fremskrittspartiet,2024-02-14,2024-02-14
3662,2023-2024," Mitt spørsmål går til arbeids-  og inkluderingsministeren.

Vi har sektorer i Norge som trenger ekstra arbeidskraft i perioder. Det har man løst på ulike måter, bl.a. gjennom innleie fra bemanningsbyråer. Det kom i 2019 nye regler, som bl.a. forbød nulltimerskontrakter. Samtidig gjorde Arbeidstilsynet undersøkelser av bemanningsbyråene og avdekket ikke flere brudd på arbeidsmiljøloven i disse selskapene enn i resten av arbeidslivet.

Allikevel valgte regjeringen og det nye flertallet å lage nye og enda strengere regler, som trådte i kraft 1. april i fjor. Det innebar bl.a. forbud mot innleie for bygge- og anleggsbransjen i Oslo, gamle Viken og Vestfold. I tillegg er det langt strengere regler i resten av landet. Dette ble begrunnet med at man ønsket mindre innleie, men også flere faste stillinger. Paradoksalt nok førte disse regelendringene til at en hel del fast ansatte i bemanningsbyråene nå har mistet jobben.

Fafo har i samarbeid med Samfunnsøkonomisk analyse på oppdrag fra statsrådens eget departement stilt spørsmål til byggenæringen både i og utenfor forbudssonen om hvordan de ser for seg å skaffe den arbeidskraften de ellers ville skaffet gjennom innleie. Kun to av ti bedrifter oppgir at de ser for seg å ansette flere mennesker i fast stilling. En av fire bedrifter, både i og utenfor forbudssonen, mener derimot at det er nødvendig med flere midlertidige ansettelser, og i landet som helhet sier 34 pst. av bedriftene at de nå vil bruke mer overtid for sine ansatte. Fellesforbundet har uttalt at disse tilbakemeldingene fra arbeidslivet tror de ikke på. Derfor er mitt første spørsmål til statsråden: Tror statsråden på svarene fra næringslivet?

",Henrik Asheim,Høyre,2024-02-14,2024-02-14
3663,2023-2024,"Vanntåkeanlegg minner i stor grad om sprinkleranlegg, men det er dokumentert at de effektivt og pålitelig kan kontrollere og slukke branner med betydelig mindre vann. Krav til mindre vann betyr mindre materialer, og mindre CO2-utslipp. 
Har statsråden en plan for å oppdatere byggteknisk forskrift, slik at det blir tydelig for offentlige og kommersielle byggherrer at vi nå har to typer standarder for vannbaserte automatiske slukkeanlegg tilgjengelig for norsk brannsikring?",Ola Elvestuen,Venstre,2024-02-14,2024-02-28
3664,2023-2024,"Våren 2021 vedtok Stortinget å nedsette en kommisjon for å utarbeide et forslag til kompensasjon til arbeidsmiljøskadde pioneroljearbeidere, og i desember 2022 mottok regjeringen NOU 2022: 19 Oljepionerene – en kompensasjonsordning. Siden juni i fjor er det stilt tre skriftlige spørsmål om fremdrift i saken, men statsråden svarer at det er prinsipielle spørsmål knyttet til en kompensasjon til de skadde. NOU-en belyser og gir svar på disse spørsmålene.
Hvilke prinsipielle spørsmål er det da statsråden har, som ikke er besvart i NOU-en?",Gisle Meininger Saudland,Fremskrittspartiet,2024-02-08,2024-02-14
3665,2023-2024,"I 1962 gav Stortinget ein konsesjon for Røldal-Suldal kraftanlegg med heimfall til staten og inntil 1/3 til vertskommunane etter 60 år. Denne samfunnskontrakten vart fullstendig broten av Solberg-regjeringa i 2020 – eit regjeringsvedtak som er karakterisert som både eit lovbrot og eit ran av vertskommunane.
Korleis vil statsråden syte for at kraftkommunane, t.d. Ullensvang og Suldal, som har stilt sine naturressursar til disposisjon for utbygging gjennom  samfunnskontraktar, får sikra sine rettar og får meir att for det?",Sofie Marhaug,Rødt,2024-02-08,2024-02-14
3666,2023-2024,"Fremover må det stilles større krav til beredskapsarbeidet, og det er behov for en sektorovergripende trusselvurdering som grunnlag for langsiktig planlegging og prioritering. Et av forslagene fra Totalberedskapskommisjonen er å utarbeide en fireårig langtidsplan for den sivile beredskapssektoren, etter modell fra langtidsplanen for Forsvaret. Sivil beredskap utgjør sammen med Forsvaret grunnpilarene i folks trygghet.
Hvordan stiller statsråden seg til forslaget om en fireårig langtidsplan for den sivile beredskapssektoren?",Erlend Svardal Bøe,Høyre,2024-02-08,2024-02-14
3667,2023-2024,"Dagens Næringsliv har den siste tiden hatt en rekke oppslag om at Økokrim kun har kapasitet til å etterforske en liten andel av varsler og anmeldelser fra Skatteetaten og andre aktører som gjelder grov økonomisk kriminalitet. Økokrim uttaler selv at de får inn mer informasjon enn de kan håndtere, og at dette er et spørsmål både om ressurser og om prioriteringer innad i politiet. 
Hva planlegger statsråden å gjøre for å forhindre at det i så stor grad er straffrihet for å begå alvorlig økonomisk kriminalitet i Norge i dag?",Tobias Drevland Lund,Rødt,2024-02-08,2024-02-14
3668,2023-2024,"«Mennesker har bygget ned naturen i mer enn 5 000 år. Nå er det på tide at naturen får sette rammene», skriv klima- og miljøministeren i ein kronikk på NRK Ytring 15. januar 2024. 
Meiner statsråden at regjeringa sitt vedtak om å tillate eit stort steinbrot på toppen av fjellet Aksla i Bremanger for å skipe ut stein til asfaltproduksjon i Tyskland, i eit særmerkt og urørt natur- og kulturlandskapsområde av nasjonal verdi og på trass av alle faglege råd, er i samsvar med lovnaden om at frå no av skal «naturen få sette rammene»?",Alfred Jens Bjørlo,Venstre,2024-02-08,2024-02-14
3669,2023-2024," Fra 2001 til 2005 gjennomførte  sentrum–høyre-regjeringen en reform på rusfeltet. Kapasiteten ble  økt, og rusavhengige fikk pasientrettigheter på lik linje med andre.  I dag tror jeg alle vil være enig i at de rettighetene er en selvfølge, men  i 2007 oppsummerte Fagrådet innen Rusfeltet de politiske endringene  på starten av 2000-tallet på denne måten: Rusfeltet har gjennom  de foregående helseministrene – altså Høybråten og Gabrielsen –fått  satt seg inntil bordet, riktignok nederst, men Brustad skyver rusfeltet  tilbake under bordet. 

Det var dommen etter at de rød-grønne tok over sist. 

Nå er Høyre bekymret for at historien skal gjenta seg. To år inn i regjeringsperioden har vi fortsatt ikke sett noe til forebyggings- og behandlingsreformen, som hastet så veldig ved regjeringsskiftet. Det er ikke gjort noe med ettervernet, det er ikke gjort noe med LAR, og det legges ned døgnplasser i rusomsorgen over hele landet. Da fritt behandlingsvalg ble fjernet, ble vi fortalt at de gode behandlingstilbudene fortsatt skulle få drive gjennom anbud og gjennom egne avtaler, men nå kuttes også anbudene. I Helse sør-øst legger man opp til en reduksjon i antall døgnplasser på 20 pst. Samtidig skal oppholdstiden kortes ned, og de sykeste pasientene skal ikke få være på behandlingsstedene mer enn i ni måneder – før var det ett år. Også i det offentlige legges det ned plasser. Senest for to uker siden ble Tronvik i Sogn bestemt lagt ned, etter å ha vært i drift i 70 år. Begrunnelsen var at de måtte spare penger.

Mennesker med rusmiddelavhengighet lever i snitt 15–20 år kortere enn oss andre. Det har blitt lovet at denne pasientgruppen skal prioriteres. Hvorfor kuttes det i behandlingstid til disse pasientene, og hvorfor legges det ned døgnplasser over hele landet? 

",Sandra Bruflot,Høyre,2024-02-07,2024-02-07
3670,2023-2024," I 2020 ble staten  saksøkt for åpningen av nye olje- og gassfelt. Høyesterettsdommen  som fulgte, ga et viktig utfall: Staten fikk en plikt til å utrede  de globale klimakonsekvensene av nye olje- og gassfelt og en plikt  til å la være å godkjenne nye felt dersom utvinningen var i strid  med Grunnloven § 112 om retten til et levelig miljø. Regjeringen  har fulgt opp dommen ved å gi selskapet Rystad Energy et utredningsoppdrag.  De konkluderte med at mer norsk olje og gass er bra for den globale  klimaeffekten. Det er jo ganske oppsiktsvekkende når vi vet at det er  forbrenningen av fossil energi som i hovedsak skaper klimaendringene,  og at det ikke er rom for mer ny olje- og gassutvikling om vi skal  nå 1,5-gradersmålet. Det var derfor ingen overraskelse, men samtidig  en lettelse for oss som er opptatt av å stanse klimaendringene,  da Greenpeace og Natur og Ungdom nylig vant en knusende dom over  staten i Oslo tingrett. Tingretten konkluderer med at vedtakene  om plan for utbygging og drift for oljefeltene Yggdrasil, Breidablikk  og Tyrving er ugyldige, nettopp fordi klimaeffekten ikke er utredet  skikkelig. 

Men disse feltene er jo bare tre av over tjue slike endelige tillatelser, eller PUD-er, som er gitt etter høyesterettsdommen, og som derfor kan være gitt på ugyldig grunnlag. Er statsministeren enig i at høyesterettsdommen fra 2020 påla staten å utrede de globale klimakonsekvensene av nye olje- og gassfelt? Og kan statsministeren garantere at klimakonsekvensene er tilstrekkelig utredet i alle de andre PUD-ene som er tildelt etter høyesterettsdommen?

",Lan Marie Nguyen Berg,Miljøpartiet De Grønne,2024-02-07,2024-02-07
3671,2023-2024," Takk for muligheten til å rette  opp inntrykket av en usosial høyreside som ikke bryr seg om sosiale  forskjeller, slik representanten fra SV prøvde å male et bilde av  her. 

Jeg tenkte jeg skulle ta en litt annen innfallsvinkel. Noe av det viktigste vi kan gjøre for å gi barn og unge muligheten til å lykkes i livet, er å sikre en god skole og en god utdanning for alle. Jeg vet at det er mange skoleeiere, skoleledere og lærere som jobber veldig godt, men dessverre er det mange piler som peker i feil retning for norsk skole i dag.

Min største bekymring er knyttet til elevenes læring. Ifølge PISA-undersøkelser har ferdighetene til norske 15-åringer stupt fra 2015 til 2022. Stadig flere elever presterer på det laveste nivået innenfor lesing, matematikk og naturfag. Litt enkelt sagt ligger norske 15-åringer nå ca. ett år etter det de gjorde i 2015. PISA løfter fram Norge som ett av landene som ikke presterer i tråd med utdanningsnivået i befolkningen og økonomisk innsats. Avstanden mellom de sterkeste og de svakeste elevene har økt.

Med elevenes nivå som synker, får vi samtidig også tall som viser at antallet ukvalifiserte lærere øker. Det er også nedgang i søkningen til lærerutdanningen, så det er lite bedring å spore i nær framtid. Vi har 40 000 lærere som ikke jobber i skolen, og kommunene roper opp om store rekrutteringsutfordringer.

Jeg vet at disse tallene uroer regjeringen. Senest i dag var kunnskapsministeren på Politisk kvarter med sine bekymringer for norsk skole, og statsministeren har selv brukt flere viktige anledninger til å snakke om skole, bl.a. NHOs årskonferanse.

Det som uroer meg, er at det eneste tiltaket regjeringen så langt har presentert mot disse komplekse utfordringene, er mobilforbud og reduksjon av skjermbruk i skolen. De snakker ikke om det som er den viktigste innsatsfaktoren for elevenes læring, nemlig læreren.

Mitt spørsmål til statsministeren blir derfor: Når skal regjeringen begynne å snakke om den viktigste innsatsfaktoren for elevenes læring, nemlig læreren?

",Guri Melby,Venstre,2024-02-07,2024-02-07
3672,2023-2024," Da et rekordsterkt  flertall vant valget i 2021 og kastet høyreregjeringen og Erna Solberg,  hadde vi, de 100 mandatene, flere viktige ting til felles, bl.a.  et ønske om å ta fisken tilbake til kysten, sånn at det kunne gi  både arbeid og verdiskaping. Derfor var det veldig mange som ventet spent  på kvotemeldingen, som ble lagt fram i januar. På noen punkter foreslår  kvotemeldingen tydelige brudd med høyrepolitikken, som f.eks. å  gjeninnføre trålstigen og flytte deler av kvoten fra de største  til de mindre fartøygruppene. 

Jeg må benytte anledningen til å si at det er veldig bra, men spørsmålet er om det er nok. De siste 20 årene har jo fiskeripolitikken bidratt til å sentralisere fisk på større båter og på færre hender. Mindre fisk kommer til land, og arbeidsplassene har forsvunnet langs kysten. 29 kommuner har mistet all villfiskindustri, og ni kommuner har mistet sine fiskemottak. Hver tredje torsk som fanges i havet utenfor Norge, er aldri innom kaia før den sendes ut av landet, og råstoffet forsvinner jo da fra den verdiskapende bearbeidingen vi kunne hatt.

Alt dette pekte Riksrevisjonen på i 2020, da de kom med veldig krass kritikk av fiskeripolitikken. De sa at politikken har brutt med de historiske prinsippene. Det har blitt mindre videreforedling og aktivitet i kystsamfunnene, eierskapet samles på stadig færre hender, og forvaltningen er for lite bærekraftig. 

Mitt spørsmål til statsministeren er om han er enig i Riksrevisjonens kritikk, og om han er sikker på at regjeringens kvotemelding er nok for å snu den negative utviklingen.

",Marie Sneve Martinussen,Rødt,2024-02-07,2024-02-07
3673,2023-2024," Det er tøffe tider  for mange folk i vårt land, og det har det vore over tid. Straumprisane  har vore høge, rentene har vore høge, det har vore høge matprisar,  og dette slår inn i livet til folk. Vi høyrer om folk som fortel  at dei må velje mellom mat og straum, om folk som droppar å gå til  tannlegen. Om vi skal tru regjeringa, er toppen av den vanskelege  tida nådd. Det blir hevda at vi står overfor eit økonomisk vendepunkt.

Til TV 2 denne veka sa statsministeren:

Men det er på sikt. Vi står midt i ei dyrtid. Prisane har auka mykje meir enn løningane. Renteutgiftene kjem framleis til å vere på dagens høge nivå. Mange har fått spist opp mykje av sparepengane. Mange har også tatt opp kredittkortgjeld for å betale løpande utgifter. Folk vil merke dyrtida på kroppen også framover. 

Men gjennom f.eks. auka barnetrygd og gratis SFO i dei siste statsbudsjetta har SV fått gjennom tiltak som gjer at barnefamiliane får meir pengar og barnefattigdomen går ned. Færre barn lever i familiar med låg inntekt. Det viser at politikk verkar. Det både kan og bør bli gjort meir for å dempe skadeverknadene av dyrtida på livet til folk, på kort og lang sikt. Vi i SV er alltid klare til å sikre fleirtal med regjeringa for offensive tiltak for å betre økonomien til folk i dyrtid.

Meiner statsministeren det er riktig og viktig å gjere meir for å betre økonomien til folk?

",Torgeir Knag Fylkesnes,Sosialistisk Venstreparti,2024-02-07,2024-02-07
3674,2023-2024," Hadde regjeringens skattepolitikk  vært en eksamensoppgave, ville nok karakteren ikke bestått blitt  gitt – ikke på grunn av plagiat, men fordi politikken «helt klart  har skadelige virkninger på økonomien på lang sikt». Det siste uttalte lederen  for rådgivende utvalg for finanspolitiske analyser, Ragnar Torvik,  til NRK i går. Det er altså ikke min eller Fremskrittspartiets påstand,  men en konklusjon som vi deler fullt ut.

Utvalget har beregnet at offentlige utgifter nå utgjør over 60 pst. av den norske fastlandsøkonomien målt med bruttonasjonalprodukt, mens nivået i Sverige og Danmark, f.eks., tilsvarer 50 pst. Den rød-grønne regjeringen har satt historisk rekord i skatteøkninger. Nettopp det at mye av pengebruken i Norge hentes fra skatter, har en kostnad for økonomien, heter det i utvalgsrapporten. Skattesjokket har kommet samtidig som Norge har hatt enorme ekstrainntekter, bl.a. som følge av høye energipriser. Til tross for høyere pengebruk har ikke Norge flere offentlig ansatte innen verken skole eller helse- og omsorgssektoren enn våre naboland, igjen ifølge rapporten. 

Fremskrittspartiet er helt enig med professor Torvik, som har ledet utvalget, når han sier at hvis man får ekstrainntekter, er det naturlig å bruke noe på offentlig sektor og noe på å redusere skadelige skatter. Men regjeringen er åpenbart ikke enig i anbefalingene til lederen av sitt eget ekspertutvalg når den istedenfor å redusere skadelige skatter velger å levere nye skattesjokk, og i tillegg bruker engangsinntekter på varige offentlige utgiftsøkninger, igjen noe som påpekes av utvalget.

Hva synes egentlig statsministeren om at et regjeringsoppnevnt utvalg retter en så kraftig advarsel mot de langsiktige konsekvensene av regjeringens finanspolitikk?

",Hans Andreas Limi,Fremskrittspartiet,2024-02-07,2024-02-07
3675,2023-2024," Å sikre trygghet for innbyggerne  er statens og dermed politikernes viktigste oppgave. Fra oktober  2013 til oktober 2021 sørget vi derfor for 2 500 flere årsverk i  politidistriktene. Det var en bevisst og villet satsing for bedre  kvalitet, for sterkere rettssikkerhet og for å gjøre samfunnet vårt  tryggere på alle kriminalitetsarenaene vi nå ser. 

De siste månedene har vi dessverre sett en rekke saker og tall som vitner om at ting går i feil retning. Vi har sett en tydelig økning i ungdomskriminalitet i mange både store og mellomstore byer. Vi ser at svenske gjenger jobber med å få fotfeste i Norge, og vi har sett en grusom volds- og drapsbølge nå på nyåret. Samtidig har vi sett at antallet politiansatte i politidistriktene har gått ned. 20 pst. av den økningen den forrige regjeringen skaffet politiet, har nå forsvunnet ut igjen. Toårsmarkeringen for regjeringen Støre var altså en nedgang på 450 årsverk ute i politidistriktene, rett i underkant av 20 pst. av den satsingen som hadde vært gjort de åtte årene tidligere. 

Mitt spørsmål til statsministeren er: Er han komfortabel med at vi får færre årsverk i politidistriktene i en periode hvor vi ser flere drap, mer ungdomskriminalitet og en økning i gjengkriminaliteten og vold i nære relasjoner? 

",Erna Solberg,Høyre,2024-02-07,2024-02-07
3676,2023-2024,"Menigheten Samfundet har nylig vært omtalt i Vårt Land. Menigheten har skoler i Kristiansand, Søgne og Egersund. Der lærer barna at kvinnene skal underordne seg mannen, og at mannen skal elske, ære, styre, regjere og forsørge sin kvinne. Barn og unge oppfordres til å ikke stemme ved valg eller delta i politiske partier. Likestillings- og diskrimineringsombudet mener undervisningen bryter med verdier som likestilling, likeverd og valgfrihet. 
Hva tenker statsråden om at slik undervisning gis til elever ved disse skolene?",Abid Raja,Venstre,2024-02-07,2024-02-14
3677,2023-2024,"Samferdselsministeren tar ikkje tilstrekkeleg på alvor dei openberre uryddige forholda i Statens vegvesen, både angåande rolleblanding ved deltaking og styring av såkalla «referanse-/lobbygrupper» for prosjektet Møreaksen, og at Statens vegvesen har brote Grunnlova § 75 ved opptak av ulovleg lån med Møreaksen AS på heile 55 millionar kroner.
Kan statsråden lese opp den omtalte ulovlege låneavtalen som Statens vegvesen har inngått, samt legge fram dokumentasjon på at denne er terminert?",Frank Edvard Sve,Fremskrittspartiet,2024-02-07,2024-02-14
3678,2023-2024,"Den 22. desember 2023 uttalte Arbeiderpartiets talsperson for høyere utdanning til NRK at hun kommer til å anbefale Arbeiderpartiet å stemme for å fjerne karakterkravene for opptak til lærer- og sykepleierutdanningene.
Er statsråden enig med representanten Selnes i at karakterkravene bør fjernes?",Kari-Anne Jønnes,Høyre,2024-02-02,2024-02-14
3679,2023-2024,"En studie fra Statistisk sentralbyrå fra 2020 viser at 89 prosent av reinbeitene i Norge er påvirket av menneskelige inngrep. Arealpåvirkning fra utbygging av infrastruktur, hyttefelt, kraft og turistformål er den største trusselen mot reindriftens fremtid som næring og kulturbærer. Fosen-saken har vist hvordan manglende hensyn til samisk reindrift i utbygginger og plansaker kan føre til menneskerettighetsbrudd. 
Hvordan vil statsråden sikre at belastning på reindriftens arealer ikke fører til nye brudd på menneskerettighetene?",Geir Jørgensen,Rødt,2024-02-01,2024-02-07
3680,2023-2024,"Det er ikke mulig å sikre stabil kraftforsyning i Europa med massiv nedbygging av norsk natur med ny uregulerbar vindkraft. Vi har derimot et ansvar både for å stanse tap av natur og for å sikre rein og rimelig vannkraft til kraftforedlende hjørnesteinsbedrifter og nødvendig forbruk i norske husstander. 
Vil statsråden være en oppsynsmann for disse hensynene framfor hensynene til vindkraftbransjen, med skjulte eiere i skatteparadis, og den europeiske strømbørsen?",Marie Sneve Martinussen,Rødt,2024-02-01,2024-02-07
3681,2023-2024,"Eit samla storting slo i samband med handsaminga av ny opplæringslov våren 2023 fast at opplæringskontora framleis skal ha ei sentral rolle i fag- og yrkesopplæringa, mellom anna ved at lærebedrifter kan inngå avtaler med opplæringskontor om at dei kan utføre oppgåver på vegner av desse, slik som til dømes undervisning og opplæringsaktivitet. 
Vil statsråden sørge for at dette blir følgt opp i det pågåande arbeidet med forskrifter til lova?",Alfred Jens Bjørlo,Venstre,2024-02-01,2024-02-07
3682,2023-2024,"EU har siden krigen i Ukraina brøt ut, støvsugd verdensmarkedet for flytende nedkjølt gass (LNG) for å dekke opp for bortfallet av russisk rørgass. Dette øker verdens utslipp av CO₂ og flytter energiproblemet fra EU til verdens fattige land. Som en konsekvenser har energiprisene gått til himmels og energifattigdommen og klimautslippene økt. 
Kan statsråden avklare om EU tar de negative effektene av sin politikk på alvor og planlegger å forplikte seg til å investere i infrastruktur og mer rørgass fra Norge, fra Barentshavet og annet?",Marius Arion Nilsen,Fremskrittspartiet,2024-02-01,2024-02-07
3683,2023-2024,"Den 31. januar mottok statsråden Husleielovutvalgets første delrapport. Et flertall i utvalget kommer der med flere forslag for å styrke leietakernes rettigheter. Blant annet foreslås det å øke minstetiden for tidsbestemte leieavtaler fra tre til fem år, gi leietaker rett til å forlenge en tidsbestemt leieavtale, gjøre leietakers rett til å si opp ufravikelig og begrense utleierens mulighet til å endre begrunnelsen for en oppsigelse etter at den er sendt. Nå er delrapporten sendt ut på høring.
Hva tenker statsråden om forslagene?",Tobias Drevland Lund,Rødt,2024-02-01,2024-02-07
3684,2023-2024,Mener statsråden at kjennelsen fra Oslo tingrett om midlertidig forføyning er valgfri?,Sofie Marhaug,Rødt,2024-02-01,2024-02-07
3685,2023-2024,"Statsråden mener at rammene sykehusene har fått for 2024, er gode nok til at ventetidene kan reduseres i 2024. Målet hun har gitt helseforetakene i sitt oppdragsbrev, er at ventetidene skal være kortere sammenliknet med 2023. I 2023 har vi sett skyhøye ventetider på over 70 dager i gjennomsnitt. Med andre ord har regjeringen et nokså uambisiøst mål når 69 dagers ventetid ved utgangen av året vil være måloppnåelse for sykehusene. 
Hva forventer statsråden at ventetiden er ved utgangen av 2024?",Tone Wilhelmsen Trøen,Høyre,2024-02-01,2024-02-07
3686,2023-2024,"I sykehustalen kom helseministeren med lovnader om at pasienter innenfor rusomsorg og psykisk helse skulle prioriteres. Knapt to uker etterpå kom nyheten om at Helse Førde legger ned Tronvik, et behandlingstilbud for rusmiddelavhengige som har eksistert i 70 år. Det gjør de på grunn av økonomi. Anbudet til Helse Sør-Øst legger opp til en reduksjon i døgnbehandling for ruspasienter på nesten 20 pst. Samtidig skal oppholdene være kortere. 
Mener statsråden at nedbyggingen som skjer nå, er å prioritere pasienter med rusmiddelavhengighet?",Sandra Bruflot,Høyre,2024-02-01,2024-02-07
3687,2023-2024,"ValdresKlinikken er en ideell stiftelse som i nesten 33 år har behandlet rusavhengige for det offentlige. De har gjort en formidabel jobb med å hjelpe pasientene sine til å bli rusfri. I en nylig gjennomført evalueringsundersøkelse var hele 35 av 38 pasienter blitt rusfrie. Driften ble reddet i fjor på grunn fritt behandlingsvalg, men klinikken står nå i fare for å måtte legge ned.
Hva vil statsråden si til pasienter og ansatte ved ideelle behandlingsinstitusjoner som nå står i fare for å miste behandlingen og arbeidsplassen?",Bård Hoksrud,Fremskrittspartiet,2024-02-01,2024-02-07
3688,2023-2024,"I Helse Midt-Norges beslutning om å overkjøre Helse Møre og Romsdal, som av hensyn til pasientsikkerheten ønsket å utsette innføring av Helseplattformen, vektlegges økonomi svært tungt. Helse Midt-Norge hevder en utsettelse vil gi en merkostnad på 600 millioner kroner. Det dokumenteres kun med en setning der man omtaler en estimert «burn rate» på 30 millioner kroner per måned. 
Mener statsråden de økonomiske vurderingene som er gjort av Helse Midt-Norge, holder mål som beslutningsgrunnlag i en sak som har et svært høyt risikonivå for liv og helse?",Sylvi Listhaug,Fremskrittspartiet,2024-02-01,2024-02-07
3689,2023-2024," Jeg vil gratulere statsråd  Hoel og ønske velkommen til Stortinget.

Vi venter ennå spent på hva som skal skje i kompetansepolitikken, på tredje året. Så langt har regjeringen inntatt en vente-og-se-holdning. Samtidig står 110 000 arbeidsledige helt utenfor arbeidslivet i dag. Det er en fare for at de som allerede har en jobb, kan miste den hvis de ikke får nødvendig kompetansepåfyll. Vi kommer til å gå tomme for folk før vi går tomme for penger, pleier statsråder fra Senterpartiet å si når de utfordres på kompetansepolitikken. Ja, arbeidskraft er et knapphetsgode, og bedriftene har lenge advart, både om at de mangler folk, og om at de mangler folk med riktig kompetanse. 

Regjeringen Solberg børstet støv av kompetansepolitikken og la fram kompetansereformen Lære hele livet. Der var det tilbud som treparts bransjeprogram, fleksible videreutdanningstilbud og tilskudd til fylkeskommunene, som gjorde det enklere å fullføre videregående opplæring og å styrke kompetansen for både arbeidsledige, permitterte og sysselsatte. Solberg-regjeringen var tydelig, og vi har vært tydelige nå i to år på at kompetansereformen må utvikles og forsterkes i årene som kommer. Regjeringen har på sin side kuttet i tiltaksplasser, samtidig som flere av programmene er svekket de siste to årene. Det skjer samtidig med at behovene for omstilling og kompetanse øker, både i og utenfor arbeidslivet, og bedriftene ber om tiltak. NHOs kompetansebarometer har de siste årene vist at det her må gjøres mer enn det som har blitt gjort fram til nå. 

Nå har det gått to og et halvt år. En har kommet med utredninger, en har kommet med problembeskrivelser – som regjeringen Solberg også hadde – og en har lenge sagt at det vil komme noe mer. Mitt spørsmål blir dermed: Hvilke tiltak mener statsråden er viktigst for å sørge for at folk får tilgang på kompetanse, både i og utenfor arbeidslivet?

",Margret Hagerup,Høyre,2024-01-31,2024-01-31
3690,2023-2024," Mitt spørsmål går til kunnskapsministeren.

Tall fra SSB viser at antallet voldshendelser mot lærere nesten er tredoblet fra 2000 til 2022 – en økning ulikt det vi kan se for noen annen yrkesgruppe. Dette bekrefter situasjonen vi får høre om fra lærere over hele landet, og som vi stadig leser om i mediene, nemlig at det er en sterk økning i voldshendelser mot lærerne. Vi trenger kraftfulle tiltak for å sikre både elever og lærere et godt arbeidsmiljø. 

Regjeringen har sendt på høring regler om bruk av fysisk inngripen i voldelige situasjoner og et lovpålegg om at skolene må drive et kontinuerlig og systematisk arbeid for å forhindre vold. Fremskrittspartiet og mange andre mener dette ikke er tilstrekkelig. Lektorlaget mener f.eks. at nåværende forslag ikke går langt nok i å rydde i gråsonene knyttet til skadeforebygging, og at det ikke regulerer ordenstiltak. De er skuffet over at det eneste nye i forslaget er lovregulering av straffelovens eksisterende bestemmelser om nødverge og nødrett. Det de sier, står i skarp kontrast til budskapet fra kunnskapsministeren, som hevder at regjeringen er i ferd med å få på plass et tydelig regelverk for at ansatte i skolen kan gripe inn for å stoppe og avverge vold.

Mitt spørsmål er om statsråden mener at de tiltakene som har vært på høring, er tilstrekkelige for å snu den kraftige økningen i vold i skolen som vi har sett den siste tiden, og om hun har konkrete planer for å sende enda flere tiltak på høring.

",Himanshu Gulati,Fremskrittspartiet,2024-01-31,2024-01-31
3691,2023-2024," Mitt spørsmål går til justisministeren. 

Ungdomskriminaliteten har økt voldsomt den siste tida. I Oslo økte antallet saker der mistenkte var personer mellom 10 og 17 år, med 50 pst. i fjor. I Bærum ble det beslaglagt nesten dobbelt så mange kniver på personer under 18 år i 2023 som i 2022. Noen av disse personene var barn helt ned i tiårsalderen. Økningen i ungdomskriminalitet er ikke bare et problem i Oslo-området. I Trondheim har voldssaker hvor barn under 15 år er involvert, tredoblet seg de siste fire årene, og fra Kristiansand har vi fått historier om jenter helt ned i trettenårsalderen som slår, lugger og sparker tilfeldige ofre.

Det er helt avgjørende at politiet har ressurser nok til å håndtere denne kriminaliteten, og – enda viktigere – at vi kan forebygge og hindre at så unge mennesker blir kriminelle. Derfor er det med stor bekymring at vi i det siste har fått innspill om at forebyggende arbeid fra politiets side settes på vent som følge av politidistriktenes økonomiske situasjon. På Nedre Romerike legges enheten for forebyggende arbeid blant unge ned, og i Ski er antallet politifolk som jobber ved forebyggende enhet, halvert. Antallet som faktisk jobber med forebygging, er enda lavere. 

Hvilke tanker gjør statsråden seg om at politistasjoner ser seg nødt til å legge ned enheter for forebyggende arbeid blant barn og unge, samtidig som vi ser en voldsom økning i ungdomskriminaliteten?

",Ingunn Foss,Høyre,2024-01-31,2024-01-31
3692,2023-2024," Mitt spørsmål er til statsråd  Nordtun. 

Fire av ti private barnehager er konserner. Flere av eierne er milliardærer. Læringsverkstedet er det aller største av konsernene. Læringsverkstedet, som eies og drives av ekteparet Sundby, åpnet sin første barnehage i 2003 og har på 20 år vokst til 236 barnehager, hvor over 18 000 barn og 5 000 ansatte har sin hverdag. Dette er ikke noe småtteri. Kjeden har vokst dels gjennom å starte nye barnehager – godt subsidiert av fellesskapet – og ved å kjøpe opp eksisterende private barnehager.

I 2020 solgte Læringsverkstedet 140 barnehagebygg, noe ekteparet Sundby tjente over 4 mrd. kr på. Ifølge Udir har Læringsverkstedet etter alt å dømme bevisst prøvd å omgå barnehagelovens kjernepunkt om at alle tilskudd skal komme barna i barnehagen til gode. Hva tenker statsråden om at skattebetalernes velferdspenger går i de private lommene på denne måten?

",Hege Bae Nyholt,Rødt,2024-01-31,2024-01-31
3693,2023-2024," Januar 2024 har vært  en mørk måned. Vi teller ni drapssaker med i alt tolv ofre. 30 år  gamle Rahavy – som bønnfalt politiet gjentatte ganger om voldsalarm  og fikk avslag hver gang, selv om mannen trolig brøt besøksforbudet mer  enn hundre ganger – fikk ikke hjelp. Hun ble drept av ekskjæresten  sin. 33 år gamle Tina – som hadde voldsalarm – ble funnet død i  en utbrent bil, og mannen hun har to barn med, har erkjent straffskyld.  På Nes ble en liten baby, sammen med sin mor og tante, drept av  bestefaren, som selv ringte politiet. 

Partnerdrap er de vanligste drapene i Norge. Det er i stor grad varslede drap. De fleste gjerningspersonene og ofrene har vært i kontakt med politiet, helsevesenet og øvrig hjelpeapparat i forkant av drapet. Ved syv av ti partnerdrap er det kjent at det har vært utøvd vold i forholdet på forhånd. 

I 2013 ble politiet pålagt å vurdere risiko i alle partnervoldssaker. Ifølge Politidirektoratet er det bare gjort i seks av ti saker. Ifølge forsker Solveig Bø Vatnar er trolig det reelle antallet halvparten av dette. Forsker Jane Dullum har problematisert at det ikke finnes noe landsdekkende system hos politiet for registrering av antall ilagte besøksforbud, antall brudd på dette samt hvordan brudd håndteres. Hun påpeker også at den største utfordringen for at besøksforbud skal fungere som et effektivt beskyttelsestiltak, er håndhevingen. Brudd på besøksforbud får ikke konsekvenser, og hvis det er konsekvenser, kommer det for sent. 

I Debatten på NRK 9. januar svarte Håkon Skulstad, assisterende direktør i Politidirektoratet, på kritikken om at det ikke gjøres nok i disse sakene, at det er behov for en kulturendring i politiet. Hvordan vil ministeren sikre en kulturendring i politiet, sånn at de foretar risikovurdering, at et brudd på besøksforbud får konsekvenser, og at vi klarer å beskytte dem som risikerer å bli drept av partneren sin?

",Andreas Sjalg Unneland,Sosialistisk Venstreparti,2024-01-31,2024-01-31
3694,2023-2024," Mitt spørsmål går til  justisministeren.

Måned for måned, uke for uke, nærmest dag for dag nedbygges norsk politi. Bare i 2023 mistet vi 375 politifolk i norske politidistrikt. Det er en utvikling som er svært krevende. Politiet forteller om en uholdbar situasjon. Saker henlegges, og kriminaliteten øker. Vi ser det på ungdomskriminalitet, vi ser det på narkotikakriminalitet, med større beslag av kokain i fjor enn i alle de 22 årene før, og vi ser det på import av kriminalitet fra Sverige. Vi nærmer oss svenske tilstander. Det er en beskrivelse som også lederen i Politiets Fellesforbund stemmer i.

Samtidig har politiet i dag kun fire ansatte som var ferdig utdannet i fjor og har fått fast stilling. Fra kullet på Politihøgskolen i fjor er det altså kun fire som har fått fast stilling. Hvis man tar med dem som har midlertidig stilling, er det nærmere halvparten, men det er en totalt uholdbar situasjon. Hvordan man skal kunne tilsette dem som kommer i årets kull, er altså komplett uforståelig.

Det er en dramatisk situasjon. En ekstraordinær situasjon som det krever ekstraordinære handlinger. Derfor vil jeg utfordre justisministeren på om hun vil gi signaler til politiet om at man kan overskride sine budsjetter, sånn at de kan følge opp, og fylle på med penger som strengt tatt er helt nødvendig, i forbindelse med revidert nasjonalbudsjett for 2024.

",Per-Willy Amundsen,Fremskrittspartiet,2024-01-31,2024-01-31
3695,2023-2024," Oppbyggingen av  barnehager i Norge har vært en stor suksess. Vi har hatt en fantastisk  dugnad fra ideelle, private og kommunene, og vi har fått full barnehagedekning.  Vi har dyktige ansatte i barnehagene, vi har høy kvalitet, og vi  har svært fornøyde foreldre. I dag er det svarfrist for å komme  med innspill på regjeringens forslag til endringer i barnehageloven,  og i høringsnotatet står det: 

Jeg mener regjeringen tar grunnleggende feil. Det er familiene som kjenner sine behov best. Valg av barnehage er et viktig valg for familien. Det er familiens valg og etterspørsel etter ulike barnehager som skal styre barnehagetilbudet vårt i kommunene – ikke kommunestyrene. Regjeringen ønsker at avgjørelser skal tas nær folk, men noen ganger er det faktisk best at beslutningen tas av folk. Hvis barnefamiliene i en kommune ønsker å sende ungene sine i kommunale barnehager, vil private og ideelle barnehager miste søknader, og ikke minst tilskuddet. Slik skal det også være. Når kvaliteten er minst like høy og etterspørselen etter ideelle og private barnehager er like høy, og ikke minst representerer et mangfold, hvorfor vil da statsråden la kommunene overstyre barnefamilienes egne valg om hvor de ønsker at ungene skal gå i barnehage? Vi svekker valgfriheten, og det blir et dårligere og mindre mangfoldig barnehagetilbud.

",Olaug Vervik Bollestad,Kristelig Folkeparti,2024-01-31,2024-01-31
3696,2023-2024,"Medlemmer av støttegruppa «Sendt bort» har delt rystende historier fra sin barndom på ulike internatskoler i Afrika, som ble drevet av Misjonssambandet. Her ble norske misjonsbarn plassert over flere år. Ifølge en rapport fra IRIS ble 14 pst. av barna utsatt for seksuelle krenkelser, en tredjedel ble mobbet, og flere sliter i dag med traumer.
Hva tenker statsråden om det som har kommet frem, og vil statsråden undersøke, kartlegge og eventuelt granske statens ansvar?",Abid Raja,Venstre,2024-01-31,2024-02-07
3697,2023-2024,"Under høringa om forslaget fra Rødt om å forlenge permitteringsordningen sa en samlet arbeidstaker- og arbeidsgiverside at ledigheten kommer til å øke kraftig fordi byggeaktiviteten har gått kraftig ned. Alle, bortsett fra Robert Steen, tidligere arbeiderpartipolitiker, nå administrerende direktør for Bygghåndverk Norge, ba om at regjeringen forlenger permitteringsordningen. Overfor komiteen avviser statsråden å forlenge den.
Hvor høy må ledigheten egentlig bli før regjeringen vil gjennomføre tiltak som kan hindre at tusenvis av bygningsarbeidere mister jobben?",Mímir Kristjánsson,Rødt,2024-01-31,2024-02-07
3698,2023-2024,"I tidlegare skriftleg spørsmål til samferdselsministeren har eg stilt spørsmål om at fleire sentrale tilsette i Statens vegvesen opererer i såkalla «referansegrupper», som i lag med aksjonsgrupper slik som Møreaksen AS for prosjektet Møreaksen opptrer opent som lobbygrupper i lobbyarbeid mot både Stortinget, politisk leiing og Vegdirektoratet.
Kan statsråden forklare korleis Statens vegvesen kan sitte på mange ulike roller og på fleire sider av bordet og drive lobbyverksemd direkte mot sin eigen vegdirektør og Stortinget?",Frank Edvard Sve,Fremskrittspartiet,2024-01-30,2024-02-07
3699,2023-2024,"Siden regjeringsskiftet har flere norske medier dokumentert økende ventetider for å få gjennomført asylintervju. Dette skaper uforutsigbarhet for den enkelte som venter på å få behandlet søknaden sin, men det bidrar også til at personer som skal returneres, oppholder seg unødvendig lenge i Norge. Det er en belastning på et allerede presset system, og det kan gjøre retur senere mer krevende. 
Kan statsråden redegjøre for hvilke konkrete tiltak hun iverksetter for å få ned ventetidene på behandling av asylsøknader?",Mari Holm Lønseth,Høyre,2024-01-26,2024-02-07
3700,2023-2024,"På nyåret hadde eg gleda av å møte ein norsk-palestinar. Møtet gjorde eit sterkt inntrykk. Norsk-palestinaren har kona si i Gaza. Ho er livredd, og dei siste dagane har han ikkje fått kontakt med henne. Rett før krigen braut ut, søkte dei om familiegjenforeining, men kontoret i Gaza der ein skal møte opp med dokument, er ikkje i drift. Krigen har vart i snart fire månadar, og eg tok dette opp med statsråden allereie i november.
Kvifor har statsråden ikkje gitt UDI beskjed om at personar i Noreg kan levere inn dokument på vegner av familiemedlemmer i Gaza?",Birgit Oline Kjerstad,Sosialistisk Venstreparti,2024-01-25,2024-01-31
3701,2023-2024,"Oskar på 11 år døde på tragisk vis etter å ha fått i seg en hvetebolle på skolekjøkkenet. VG avdekket at viktig informasjon om hans allergi ikke ble lagret. Avdelingsdirektør Bø i Helsedirektoratet har sagt: «Dette bør alle kommuner og virksomheter lære av for å forhindre at noe lignende skjer igjen.» Helse- og omsorgsministeren har på spørsmål til skriftlig besvarelse nr. 669 (2023–2024) svart at «ansvaret for etterlevelsen ligger hos skolen og kommunen som skoleeier».
Mener statsråden, som øverste sjef for skolesektoren, at Helsedirektoratets råd om matallergi i barnehager og -skoler bør forskriftsfestes?",Himanshu Gulati,Fremskrittspartiet,2024-01-25,2024-01-31
3702,2023-2024,"Rundt 50 pst. av alle torsketrålkonsesjoner er underlagt noen form for pliktbestemmelser om bearbeiding og levering. En ekspertgruppe nedsatt av Nærings- og fiskeridepartementet i 2016 slo fast at dagens tilbudsplikt for trålere i liten grad bidrar til intensjonen om at fiskeribedriftene skal kunne drive lønnsomt hele året, og i liten grad skaper ringvirkninger i fiskeriavhengige samfunn.  
Mener statsråden at pliktkvotene i dag fungerer etter hensikten om å skape positive ringvirkninger i fiskeriavhengige kystsamfunn?",Geir Jørgensen,Rødt,2024-01-25,2024-01-31
3703,2023-2024,"I tingrettens dom over Olje- og energidepartementets vedtak om plan for utbygging og drift av petroleumsforekomst for feltene Tyrving, Breidablikk og Yggdrasil kritiseres regjeringen for beregningene av klimaeffekt av nye oljefelt. Blant annet blir en rapport fra Rystad Energy som regjeringen har brukt, særlig kritisert for ikke å gi en god nok vurdering av nettoutslipp og for å være svært dyr sett i forhold til kvaliteten.
Hvilke endringer gjør departementet for å innrette seg etter kravene til utredning av klimaeffekt, som nå er slått fast i flere rettsrunder?",Sofie Marhaug,Rødt,2024-01-24,2024-02-07
3704,2023-2024,"Før var minstepensjon minstepensjon. I framtiden vil regjeringen at minstepensjonen skal erstattes av en årskullspesifikk garantipensjon som delvis avkortes mot tilleggspensjon. Dette systemet er så komplisert at selv eksperter sliter med å forstå hva framtidens pensjonister vil få utbetalt.
Kan statsråden på en enkel og lettfattelig måte forklare hvordan den nye minstepensjonen fungerer?",Mímir Kristjánsson,Rødt,2024-01-24,2024-01-31
3705,2023-2024,"I to runder, i 2015 og i 2019, har Stortinget vedtatt at det skal etableres et register over reelle rettighetshavere, og at dette registeret skal være åpent tilgjengelig for allmennheten, men med hjemmel for unntak fra offentliggjøring under særskilte omstendigheter. Et åpent eierskapsregister er viktig for blant annet å bekjempe skatteunndragelse, motvirke korrupsjon, og vise hvem som eier eiendommer. Til tross for dette, og Stortingets tidligere vedtak, vil regjeringen stramme inn lovverket og lukke det forsinkede eierskapsregisteret. 
Hva er statsrådens begrunnelse for dette?",Kari Elisabeth Kaski,Sosialistisk Venstreparti,2024-01-24,2024-01-31
3706,2023-2024,"Det haster med tiltak for å stanse bit-for-bit-nedbyggingen av norsk natur. NRK publiserte nylig en oversikt over 44 000 naturinngrep de siste fem årene, blant annet i spesielt viktig natur som villreinområder, inngrepsfri natur, strandsoner, vassdrag og gammelskog. Det er også godt kjent at mange kommuner har en dispensasjonspraksis som er lovstridig, blant annet fra undersøkelser gjort av Sivilombudet. 
Hva vet statsråden om omfanget av ulovlige naturinngrep i Norge, og hva vil han foreta seg for å stanse dette?",Une Bastholm,Miljøpartiet De Grønne,2024-01-18,2024-02-07
3707,2023-2024,"Israels brutale krig mot Gaza har eskalert til regionalt nivå. Mest alvorleg ser no situasjonen ut for befolkninga i Jemen. Houthi-militsens gjentekne angrep på båttrafikken gjennom Suez-kanalen har ikkje stoppa etter USA og Storbritannia sine luftangrep. Tvert imot har den militære konflikten sett ein effektiv stoppar for humanitær hjelp til eit av verdas mest kriseramma folk.
Kva gjer Noreg for å roa situasjonen, og vil utanriksministeren be USA om å besinna seg og tilby bistand til mekling?",Ingrid Fiskaa,Sosialistisk Venstreparti,2024-01-18,2024-01-31
3708,2023-2024," Jeg ønsker statsråden  for digitalisering et godt nytt år. Man kan jo forberede seg, men  det er kanskje ikke så overraskende heller. 

Etter to og et halvt år i regjering har man sett systematiske kutt i ordninger og virkemidler som skal bidra til modernisering av offentlig sektor. I 2022 kuttet den nye regjeringen 5 mill. kr til StartOff, 5 mill. kr for å hindre digitalt utenforskap, 1,7 mill. kr til Digitaliseringsdirektoratet og 16,8 mill. kr til medfinansieringsordningen. I 2023 fortsatte kuttene, og vi kunne se et kutt på 16 mill. kr til Stimulab og at regjeringen også valgte å kutte 20 mill. kr til Datafabrikken, noe som faktisk var hele den statlige finansieringen av dette tiltaket. Samtidig ble medfinansieringsordningen svekket ytterligere. 

Etter flere år med festtaler om digitalisering fra statsråd etter statsråd skulle man tro at vi i statsbudsjettet for 2024 ville se en regjering som prioriterte ordninger og virkemidler som ser framover, men da ble jammen StartOff-ordningen avviklet, en ordning som senest i desember 2022 vant en internasjonal pris for å være Europas beste ordning for å koble startuper og offentlig sektor sammen. Hvorfor mener statsråden for digitalisering at ordninger som skaper innovasjon i offentlig sektor, og virkemidler for å modernisere og effektivisere er ordninger som fortjener kutt på kutt på kutt? 

",Anne Kristine Linnestad,Høyre,2024-01-17,2024-01-17
3709,2023-2024," Mitt spørsmål går til  næringsministeren: Hurdalsplattformen er full av luftige visjoner,  store vyer, høyttenkning og svulstige formuleringer. Det er i det  hele tatt ikke så mye konkret politikk som kan settes ut i livet,  sånn på direkten. På ett område er imidlertid regjeringens plattform  forbilledlig klar og konkret, nemlig når det gjelder grensehandelsproblematikken.  Her står det at regjeringen vil 

Så langt er det det motsatte som har skjedd. Det er foreslått konkrete tiltak som øker grensehandelen, ikke reduserer den. Finansministeren sitter også i salen. Noe av det siste flertallet i Stortinget gjorde før vi tok juleferie for noen uker siden, var å velsigne finansministerens forslag om å øke avgiftene på typiske grensehandelsvarer. Det er fristende å spørre om regjeringens gjennomgang av grensehandelsproblematikken viste at det var dette som skulle til for å redusere grensehandelen og styrke norsk industri og handelsnæring. 

Jeg er oppriktig nysgjerrig på hva som har skjedd på dette feltet de siste to og et halvt årene. Det er ikke bare avgiftene som øker, det gjør også matvareprisene. Næringsministeren er glad i å sammenligne Norge med våre handelspartnere. Ifølge Eurostat var prisveksten på matvarer i Norge fra januar til november i fjor klart høyest i Europa. I Finland var prisveksten 1,7 pst., i Danmark 2,5 pst. og i Sverige 3,4 pst. I Norge var prisveksten på matvarer 9,5 pst., den høyeste veksten siden 1982. Så kan man lukke øynene og håpe og tro at dette ikke påvirker grensehandelen, men det vil være grenseløst naivt. 

Mitt spørsmål til næringsministeren er: Hva har han egentlig gjort for å redusere grensehandelen de siste to årene?

",Sivert Bjørnstad,Fremskrittspartiet,2024-01-17,2024-01-17
3710,2023-2024," Mitt spørsmål går til  næringsministeren. Mat er dyrt i Norge. Konkurransen i dagligvaremarkedet  er ikke god nok, og næringsministeren har vært tydelig på at han  ønsker å følge opp Stortingets matmaktforlik. Han har også lagt  til et par egne punkter, og de lyder som følger: 

Dette synes jeg er gode tillegg og to viktige elementer for å bedre konkurransen. Vi har i dagligvaremarkedet aktører som både er svært dominerende på sine områder, som sitter rundt samme bord, som bestemmer hvor mye som skal produseres av ulike varer, og som selv kontrollerer om de gjør en god jobb eller ei. Dette er markedsregulatorene Tine, Felleskjøpet og Nortura. 

De siste dagene har vi sett hvor utfordrende regulering av landbruksvarer kan være, særlig hvis de potensielt ikke informerer sine konkurrenter. Det kan jo påvirke markedet. Som en konsekvens varsler aktører at de må ta høyere priser, og at Nyt Norge-merkeordningen kommer til å bli vannet ut med importvarer. Q-meieriene sier at de kunne forhindret denne situasjonen hvis de hadde blitt gjort kjent med situasjonen tidligere av konkurrenten sin, markedsregulatoren Tine. Dersom det er tilfellet, betyr det at markedsregulatorordningen ikke bare har hindret produksjon av riktig mengde melk og forårsaket situasjonen vi er i, men også svekket konkurransen i dagligvaremarkedet. 

I Hjelmeng-utvalgets rapport står det følgende om akkurat dette: 

I lys av dette, vil statsråden vurdere å sikre at Konkurransetilsynet får mulighet til å føre tilsyn med markedsregulatorene på lik linje med resten av dagligvaremarkedet?

",Lene Westgaard-Halle,Høyre,2024-01-17,2024-01-17
3711,2023-2024," Finansministeren har heilt  rett i at no er det sikkert næringsministeren, og det er det.

Temaet eg vil ta opp med næringsministeren, held for så vidt fram med temaet frå førre spørsmål, men det er ein litt annan innfallsvinkel. Det handlar om flukta av privat norsk kapital og utvatninga av mangfaldig norsk eigarskap som vi no ser landet rundt.

«Nokon kjem til å kome», sa Jon Fosse og fekk Nobelprisen i litteratur i 2023. Nokon flyttar og nokon kjem tilbake, og sånn har det alltid vore, så det er vel så interessant å sjå på nettotala, sa næringsministeren til NRK, også i fjor. Eg kan vel røpe, eitt år etterpå, at næringsministeren ikkje fekk Nobelprisen, verken i litteratur eller i økonomi.

På nyåret fekk vi nye nettotal som gjev eit visst innblikk i den kapitalflukta som har skjedd ut frå Noreg dei to siste åra. Berre i løpet av 2022 og 2023 har fleire med høg formue flytta ut av Noreg enn til saman i løpet av dei åtte åra før, og nesten ingen flyttar lenger inn til Noreg. Det kan vi velje å flåse med, vi kan velje å gle oss over det fordi det aukar likskapen i Noreg når nokon med mykje kapital flyttar ut, eller vi kan velje å kalle folk stakkarslege, slik ein sentral Arbeiderparti-politikar gjorde i førre veke.

Vi kan òg velje å sjå på dette som den synlege toppen av eit elles usynleg isfjell som handlar om at heile eigarstrukturen i norsk næringsliv held på å endre seg, mykje på grunn av ein raud-grøn skattepolitikk som straffar norsk eigarskap i bedrifter stadig hardare samanlikna med bedrifter eigde frå utlandet. Det går over til utanlandske fond og konsern, over til eigarar som ikkje ser dei tilsette i auga kvar dag, som ikkje kjenner det lokale handballaget som treng sponsorkroner – som rett og slett er fjernare frå kvardagen til folk flest.

For all del: Eigarskap og kapital utanfrå treng ikkje vere negativt. Det finst mange eksempel på at det kan vere bra. Likevel: Denne systematiske utvatninga av norsk eigarskap av bedrifter, er det ei ønskt utvikling? Kva tenkjer næringsministeren om at norske investorarar i bedrifter i stor skala no flyttar ut av landet, at nesten ingen flyttar inn, og at utanlandske eigarar kjøper opp eller overtek norske selskap – og kva vil han eventuelt gjere med det?

",Alfred Jens Bjørlo,Venstre,2024-01-17,2024-01-17
3712,2023-2024," Finansministeren må  nok opp igjen her også!

Denne uken kom Oxfam med en ny rapport som viser at mens de rikeste i verden har doblet formuen sin, har milliarder av andre blitt fattigere på samme tid. Det er en brutal verden for mange, og en fantastisk verden for de få. Skillet mellom fattig og rik øker, ikke bare der ute i verden, men også her hjemme i Norge. Det er de nyeste tallene om økonomisk ulikhet fra SSB et bevis på. 

Det er særlig de aller rikeste i Norge som sitter på en sjokkerende stor andel av rikdommen i Norge. De rikeste 10 pst. i samfunnet eier mer enn 50 pst. av nettoformuen. Mer enn alle andres formue til sammen er altså samlet på de rikeste 10 pst. Men det blir verre, for de som er enda rikere, har enda mer av formuen. De rikeste 5 pst. i Norge eier mer enn de fattigste 80 pst. til sammen. Det er rett og slett en eksponentiell ulikhetskurve.

Når mange av oss merker at alt blir dyrere og renteøkningene biter, er det noen som ikke merker det i det hele tatt. Mens det store flertallet av oss har fått lavere kjøpekraft, og vi vet at vi ennå ikke har sett de fulle virkningene av renteøkningene vi har bak oss, sitter det noen få på toppen som eier en overveldende stor andel av rikdommen i samfunnet. 

Sånn hadde det ikke trengt å være. Barnefamilier hadde ikke trengt å bekymre seg for framtiden hvis vi hadde omfordelt bedre. De aller fattigste hadde ikke trengt å stå i matkø hvis vi hadde omfordelt litt mer av rikdommen fra dem som har i overflod.

Er finansministeren og regjeringen enig i at vi må gjøre mer for å bekjempe ulikhet gjennom å omfordele skattesystemet og bygge ut velferden?

",Kari Elisabeth Kaski,Sosialistisk Venstreparti,2024-01-17,2024-01-17
3713,2023-2024," I VG kunne vi lese at finansministeren  nok en gang lover å sikre og bedre hverdagsøkonomien til folk flest.  Det er langt fra første gang denne finansministeren har lovt akkurat  det. I et romjulsintervju i 2021 hevdet finansministeren at det brede  lag av folket ligger an til å få litt mer i lommeboken i 2022, enda  mer i 2023. I NRKs Debatten i mai 2022, dvs. etter Russlands angrep  på Ukraina, gjentok Vedum regnestykket sitt, mens Aftenposten kunne  dokumentere at en vanlig familie får mindre å rutte med. 

I romjulen 2022 kom finansministeren med en gladmelding til NTB og sa at neste år blir bedre. Fasit for 2023 ble ytterligere redusert kjøpekraft på grunn av høy prisvekst og høy rente. 

Fremskrittspartiet har i samme periode foreslått å redusere skattene for alle. Vi har foreslått å øke minstepensjonen, redusere avgiftene på drivstoff og halvere matmomsen. Vi vil ha en strømstøtteordning som også treffer næringslivet, og som sikrer at husholdningene ikke skal betale mer enn 50 øre for strømmen. 

Disse tiltakene ville bidratt til en bedre hverdagsøkonomi for både familier og aleneboende, og avgiftsreduksjonene ville hatt en prisdempende effekt. Regjeringens politikk har gitt motsatt effekt, og en gjennomgang av de siste årene viser at denne regjeringen, med finansministeren i spissen, har vært altfor optimistisk i sine økonomiske prognoser på vegne av folks hverdagsøkonomi. Hvorfor skal folk flest i Norge nå tro på finansministerens budskap om økonomisk forbedring i 2024? 

",Roy Steffensen,Fremskrittspartiet,2024-01-17,2024-01-17
3714,2023-2024," La meg først ønske finansministeren  et godt nytt år – vi gjør vel fortsatt det – med det som både statsministeren  og finansministeren sier at ser ut til å bli vendepunktet i norsk økonomi.  Ikke overraskende flater nå renten endelig ut, etter hele 14 renteøkninger  siden Vedum ble finansminister. Inflasjonen er fortsatt høy, men  har gått noe ned. Det er lønnsoppgjøret til våren som kan gi folk  litt økonomisk fotfeste etter det statsminister Støre kalte «en  brutal reise», med ham ved roret.

Høyre håper at det nå lysner for folks økonomi, og at folk får bedre råd. Vi vil at det skal gå godt for Norge, men er samtidig bekymret for de langsiktige utfordringene og mangelen på reformer som kan gi oss mer å leve av i framtiden. Selv om det lysner for økonomien, har vi fortsatt store utfordringer med å sikre at framtidige generasjoner får like god utvikling i levestandard og velferd som vi har hatt, slik vi hørte på Politisk kvarter i dag morges.

Regjeringen har hovedsakelig skyldt på ytre forhold for den tøffe perioden vi er inne i. Er det ikke også ytre forhold som gir et vendepunkt i økonomien? Spørsmålet mitt til finansministeren er derfor: Er han enig i at det i hovedsak er forhold utenfor regjeringens kontroll som nå gjør at det går bedre i norsk økonomi?

",Heidi Nordby Lunde,Høyre,2024-01-17,2024-01-17
3715,2023-2024,"Helt siden strømpriskrisen startet har vi hatt tilnærmet europeiske priser i Norge, hvor Sør-Norge, som er tettest tilknyttet kontinentet, har hatt de desidert høyeste prisene. Samtidig har regjeringen forsvart dagens system med storstilt krafteksport og storstilt prisimport.
Kan statsråden gjøre rede for hvordan det gikk til at Norge har gått fra å ha blant Europas laveste strømpriser i tiår etter tiår, til tidvis å ha Europas høyeste strømpriser – på regjeringen Støres vakt?",Marius Arion Nilsen,Fremskrittspartiet,2024-01-17,2024-02-07
3716,2023-2024,"Nynorskhuset i Førde i Vestland er Noregs leiande nynorske medie- og kulturhus. NRK er per i dag ein sentral aktør i Nynorskhuset, med både eit stort og variert redaksjonelt miljø i NRK Vestland og Nynorsk mediesenter, som er NRK sitt viktigaste fagmiljø for å lære opp nynorskbrukande journalistar for radio, TV, nett og sosiale media.
Kva vil statsråden gjere for å ta vare på og styrke NRK sitt nynorske fagmiljø i Førde, og er statsråden samd med ordføraren i Sunnfjord om at vi no ser starten på ei nedbygging av dette fagmiljøet?",Alfred Jens Bjørlo,Venstre,2024-01-11,2024-01-31
3717,2023-2024,"Høyre vil styrke rehabiliterings- og habiliteringsområdet. Det handler om at pasientene kan trene opp og vedlikeholde ferdigheter til å mestre livet. Nå kommer det meldinger fra flere steder i landet om at rehabilitering, habilitering og arbeidsrettet rehabilitering bygges ned. Blant annet i Helse Sør-Øst, der 60 prosent av rehabiliteringen tilbys av ideelle og private, og der ny behovsvurdering vil redusere disse tilbudene betraktelig.
Mener regjeringen det er riktig at behandlingskapasiteten innen rehabilitering og habilitering bygges ned?",Erlend Svardal Bøe,Høyre,2024-01-11,2024-01-17
3718,2023-2024," Mitt spørsmål går til samferdselsministeren.

Rogaland har fått kritikk for delvis å ta betalt for ferjene som regjeringa ønskjer skal vera gratis. Det har dei gjort for å sikra eit anstendig kollektivtilbod, m.a. med hurtigbåt, ettersom gratisferje er underfinansiert og dette ligg som ei utfordring i botnen. 

Regjeringa har innført denne nasjonale ordninga med eit mantra om å gjera livet enklare for folk som bur langs kysten. Men ordninga er ikkje berre underfinansiert, ho fører til attståande bilar, eit større press på miljøet og kommunale vegar, og òg eit behov for auka ferjekapasitet og fleire avgangar. Resultatet er at alle utfordringar og vanskelege dilemma som oppstår i kjølvatnet, vert overlatne til fylkespolitikarane. Regjeringa skyv då fylkespolitikarane framfor seg, som eksempelvis i Rogaland, der dei no vel å ta litt betalt på ferja for å halda oppe eit godt båttilbod.

Kven er det som veit best om kva som passar lokalt? Er det regjeringa, eller er det fylkespolitikarane? Dette er det greitt å få svar på, ettersom me opplever at statsråden for samferdsel og kommunalministeren ikkje heilt er samsnakka i dette spørsmålet.

",Liv Kari Eskeland,Høyre,2024-01-10,2024-01-10
3719,2023-2024," Mitt spørsmål går til barne-  og familieministeren.

Riksrevisjonen, partnerdrapsutvalget, barnevoldutvalget og overvåkingskomiteen GREVIO er blant ganske mange som har uttrykt bekymring for organiseringen og samordningen av arbeidet mot vold og overgrep.

Det som kritiseres, er bl.a. at styringssignalene og styringsdialogen mellom nivåene ikke er godt nok samkjørt, og de økonomiske virkemidlene på feltet er ikke godt nok samordnet. Det har heller ikke vært jobbet godt nok med felles innsats og tiltak. Dette gir utfordringer for kommunene, det er én ting, men det gir veldig store utfordringer for ofrene. Det er i all hovedsak utsatte kvinner og barn, som lever i frykt, og som gjerne lever på flukt i eget land, også i Norge i 2024.

De siste tallene jeg har, viser at rundt 750 barn lever på skjult adresse i Norge. I verste fall kan disse bli tvunget til samvær med en voldelig forelder eller overgriper. Dette påpekte Barnas Havarikommisjon i fjor. Nå kommer de med neste delrapport neste uke. 

For ca. et år siden tok jeg opp denne problemstillingen med statsråden, som sa hun var klar over dette og ville ta fatt i det. Men nå vil jeg gjerne vite hva statsråden helt konkret har gjort for at barn som lever på skjult adresse, skal ha en større trygghet.

",Silje Hjemdal,Fremskrittspartiet,2024-01-10,2024-01-10
3720,2023-2024," Norge står overfor en  rekke store utfordringer fram mot 2040, og flere av de viktigste  er nødt til å møtes gjennom en moderne landbrukspolitikk. Beredskapssituasjonen  i Norge knyttet til mat har dessverre begrenset seg til om man er  for eller mot kornlager, men som Riksrevisjonen påpeker: Regjeringen  har faktisk ikke kartlagt hvor svakhetene i verdikjeden for matproduksjon  ligger. 

Selvforsyningsgraden i Norge er for lav. Det er vi enige om. En av de viktigste årsakene til det er at vi ikke klarer å forsyne oss selv med plantebasert mat, altså korn, frukt og grønt. En økning av grøntandelen vil ikke bare øke selvforsyningsgraden, det vil også kutte utslipp, samtidig som det svarer på en rekke helseutfordringer. Statsrådens svar på dette er at det ikke er middag om det ikke er kjøtt. I tillegg svarer han med kun å bruke 16 pst. av jordbruksoppgjøret på nettopp planteproduksjon. Økt satsing på planteproduksjon vil være bra for klimaet. 

Vi står midt oppe i en utfordring som er ganske mye større enn det jeg tror vi klarer å ta inn over oss her på Stortinget, men landbrukspolitikken gjør det jo ikke lønnsomt for en norsk bonde å omstille til mer bærekraftig drift, og det er et problem. Samtidig endrer Kari og Ola nordmann preferanser. De ønsker andre landbruksvarer enn det vi tradisjonelt har produsert, og skal vi tilfredsstille forbrukerne, ta vare på folks helse, kutte utslipp, verne om naturen, øke selvforsyningsgraden og sikre god beredskap i hele landet, må norsk landbrukspolitikk moderniseres for å møte disse utfordringene. Mitt spørsmål er derfor: Hvordan vil statsråden definere et moderne og bærekraftig landbruk, og er vi der nå?

",Lene Westgaard-Halle,Høyre,2024-01-10,2024-01-10
3721,2023-2024," Mitt spørsmål går til samferdselsministeren.

På julaften gikk fristen ut for å bruke unntaksbestemmelsene i EUs fjerde jernbanepakke, en jernbanepakke som bl.a. sier at all persontrafikk skal konkurranseutsettes. I Hurdalsplattformen står det at regjeringen så raskt som mulig skal gå i dialog med EU for å sikre at man kan bruke dette unntaket. Vi vet at regjeringen i slutten av september mottok en utredning fra Jernbanedirektoratet om hvordan man kunne gjøre akkurat dette. Så vet vi at vi gjentatte ganger ikke har fått innsyn i denne utredningen fra Jernbanedirektoratet, men samferdselsministeren sitter altså på svaret om hvordan disse unntaksbestemmelsene kan brukes. Den utredningen fikk vi ikke se. Det betyr at vi før jul ikke kunne gjøre noe med denne saken fra Stortinget. Nå har fristen gått ut. 

Kan samferdselsministeren garantere at regjeringen har brukt alle muligheter for å sikre at persontogtrafikken ikke privatiseres ytterligere?

",Geir Jørgensen,Rødt,2024-01-10,2024-01-10
3722,2023-2024," Spørsmålet mitt går  til mat- og landbruksministeren. 

Ifølgje siste Global Food Security Index er det no for tredje året på rad ei dramatisk svekking av den globale matsikkerheita. Dyrtida for mat er global, og det nærmar seg no at ein milliard menneske globalt opplever svolt, og nær 5 pst. av verdas befolkning står i ei akutt matsikkerheitskrise. Stadig fleire område blir ulevelege på grunn av konflikt og miljøkriser. Dette påfører oss som ein rik nasjon i nord eit stort ansvar på bistandsområdet for å bidra til at land best mogleg kan møte denne utfordringa. 

Matsikkerheita i Noreg er også svært urovekkjande. Ifølgje dei siste tala frå NIBIO er vår eiga sjølvforsyning på berre 39 pst. Målet er 50 pst. innan 2026. Det er SV, Senterpartiet og Arbeidarpartiet einige om. I løpet av få år skal vi auke sjølvforsyningsgraden frå 39 pst. i dag til 50 pst. – ei formidabel oppgåve. I løpet av våren skal regjeringa leggje fram ein opptrappingsplan for jordbruket når det gjeld inntekt, og ho skal også leggje fram ein plan for sjølvforsyning. Noreg har blant dei svakaste sjølvforsyningsgradane i verda, så behovet for å ta i bruk norske areal og norske plantevekstar er akutt. Kva vil regjeringa gjere for å auke verdien av norske areal for å sikre at meir av maten blir produsert med utgangspunkt i norske arealressursar?

",Torgeir Knag Fylkesnes,Sosialistisk Venstreparti,2024-01-10,2024-01-10
3723,2023-2024," Spørsmålet går til samferdselsministeren.

Vinter og kulde gjer at rekkjevidda vert kraftig redusert for elbussar. Dette har fått store konsekvensar for kollektivreisande i sprengkulda. På måndag aleine innstilte Ruter heile 1 000 bussavgangar i hovudstaden. Til Avisa Oslo seier Ruter at dette er ikkje er deira ansvar, men kjem av klimakrisa. Direktøren for kommunikasjon og samfunnskontakt i Ruter forklarer kollapsen i kollektivtrafikken slik:

Dette er det ein vanlegvis kallar norsk vinter.

Kva er det som skjer? Regjeringa har framskunda kravet om nullutslepp for alle bybussar frå 2025 til 2024. Statsråden har i den forbindelse uttalt at det er viktig at det offentlege går føre og stiller strenge krav til miljøvenlege innkjøp i transportsektoren, slik at vi reduserer utsleppa frå sektoren. 

Når vi no har sett korleis elbussane taklar den norske vinteren, kan statsråden då med godt samvit tvinge bussane som ikkje går, på alle dei kollektivreisande i byane neste vinter? Meiner statsråden at dei nye elbussane har takla den norske vinteren på ein god måte?

",Frank Edvard Sve,Fremskrittspartiet,2024-01-10,2024-01-10
3724,2023-2024," La meg starte med å ønske  barne- og familieministeren godt nytt år! 

Politimesteren i Oslo politidistrikt sa til Budstikka at det som skjedde på rutebussen ved Bærum sykehus på tampen av fjoråret, var en hendelse som ikke kom overraskende og uventet på politiet. Politiets bekymring ligger særlig på økningen i kriminalitet blant ungdom, hvor de ser at gjerningspersonene blir stadig yngre og har stadig lavere terskel for bruk av grov vold.

Moss Avis har de siste ukene skrevet om frykten for å bli banket opp av medelever som en del av skolehverdagen på Ramberg skole. Utdanningsforbundet i Moss melder om en økning i uønskede hendelser ved flere skoler, og det gjelder vold og trusler både mellom elever og lærere og mellom elever.

Det er et akutt behov for flere verktøy for å håndtere og ivareta barn som begår alvorlig og gjentatt kriminalitet. Kriminalitetsstatistikk over hele landet viser at ungdomskriminalitet på flere områder er økende. Det gjelder særlig volds- og vinningskriminalitet, og økningen er størst blant de yngste. På mange måter har 14 blitt det nye 17.

Barne- og ungdomskriminalitet rammer ikke kun offeret. Det er også ødeleggende for barnet selv. Barn som begår kriminalitet, må derfor ofte beskyttes mot seg selv. Av og til er det behov for å gripe inn hardere overfor barn under 15 år, som ikke kan straffes. For barn over 15 år bør politiet og domstolene få flere virkemidler for å skreddersy straffen til den enkelte og for å skjerme ungdommer mot seg selv og nye kriminelle handlinger.

Kan statsråden gjøre rede for Barne- og familiedepartementets innsats og tiltak mot gjengkriminalitet de siste to årene, og hvilke nye tiltak har hun på blokka for å møte den store utfordringen vi nå står overfor som samfunn?

",Tage Pettersen,Høyre,2024-01-10,2024-01-10
3725,2023-2024,"Politiet fikk fem nye drapssaker på bordet i løpet av den første uken i år. Flere av ofrene har hatt voldsalarm eller besøksforbud. Stortinget vedtok i 2017 å endre reglene om omvendt voldsalarm og har gjentatte ganger vedtatt at man ønsker endringer, uten at det har blitt fulgt opp med det tempoet alvoret i saken krever. Før jul vedtok Stortinget endelig nye regler, men regjeringen legger opp til ikrafttredelse 1. juli i år. 
Hva vil regjeringen gjøre for å sikre voldsutsatte i Norge, og vil man arbeide for en raskere ikrafttredelse?",Andreas Sjalg Unneland,Sosialistisk Venstreparti,2024-01-08,2024-01-17
3726,2023-2024,"«– Kjør Ryfast for en 100-lapp, lover Magnhild». Dette var overskriften i Stavanger Aftenblad 11. mai 2012.
Hvilket ansvar og forpliktelse føler dagens statsråd for å levere på denne ambisjonen, nå som prisen er om lag det dobbelte for å kjøre fra Strand til Stavanger sentrum?",Roy Steffensen,Fremskrittspartiet,2024-01-04,2024-01-10
3727,2023-2024,"I sommer var det mange i kulturbransjen som holdt pusten. Regjeringens innleieinnstramminger satte festivaler og konserter i fare fordi arrangørene ikke fikk leie inn folk. Nå har regjeringen gått med på et mulig unntak for enkeltstående arrangementer begrenset til rigg- og scenearbeidere. Men det er mange andre som bidrar til å få et arrangement til å gå rundt. Vakthold, renhold og matservering for å nevne noen. Olavshallen i Trondheim frykter permitteringer og tap av oppdrag.
Får vi snart en avklaring på hva som blir reglene?",Anna Molberg,Høyre,2024-01-04,2024-01-10
3728,2023-2024,"Like før jul advarte 50 kommuneoverleger og andre samfunnsmedisinere mot omorganiseringen av Helse Nord, og framholdt at denne er bygd på feil premisser. De hevdet også at en ensidig satsing på spesialisthelsetjenester ikke bare rammer akuttberedskapen i distriktene, men også drifta av de største sykehusene. 9 av 10 pasienter som kommer inn på de mindre lokalsykehusene, blir ferdigbehandlet der. Den desentraliserte sykehusstrukturen er altså med på å avlaste de to største sykehusene i regionen.
Hva gjør statsråden for å sikre at denne dominoeffekten ikke oppstår?",Geir Jørgensen,Rødt,2024-01-04,2024-01-10
3729,2023-2024,"Omorganiseringsprosessen i Helse Nord har skapt utrygghet og frykt i befolkninga i nord. Det minste vi kan gjøre er å forsikre dem om at sikkerheten deres ikke skal bli svekka. Vi kan ikke kompromisse på akuttberedskap, og det er ikke mer igjen å kutte i fødetilbudet hvis gravide fortsatt skal tørre å bosette seg i hele Nord-Norge. En desentralisert sykehusstruktur må til for å sikre alle trygge og gode tjenester der de bor. 
Kan statsråden være tydelig på at ingen akutt- eller fødetilbud i Helse Nord blir lagt ned?",Seher Aydar,Rødt,2024-01-04,2024-01-10
3730,2023-2024,"I den konkrete saken om folkeavstemning vedrørende oppsplitting av nye Kristiansand kommune har regjeringen åpnet for at 15-åringer skal få stemmerett. Regjeringen er for øvrig mot å endre alder for stemmerett ellers. Nå er det sånn at 7 av 10 15-åringer ikke har bank-ID, noe som betyr at de ikke får avgitt stemme digitalt, men må gjøre dette per brev. 
Frykter statsråden at mange unge ikke kommer til å avgi stemme når det må gjøres på denne måten, og er identifikasjon av stemmegiver sikker nok uten bank-ID?",Ingunn Foss,Høyre,2024-01-04,2024-01-10
3731,2023-2024,"Like før jul stemte et enstemmig storting for endringer i straffeprosessloven som gir påtalemyndigheten mulighet til å ilegge elektronisk kontroll av besøksforbud der dette er et egnet og forholdsmessig tiltak. Dette er et godt og viktig tiltak for å styrke beskyttelsen av særlig kvinner som utsettes for vold, trusler eller annen uønsket kontakt. 
Kan statsråden utdype hvilke andre tiltak regjeringen ser på for å bekjempe vold mot og drap av kvinner?",Tobias Drevland Lund,Rødt,2024-01-04,2024-01-10
3732,2023-2024,"Helse Sør-Øst foreslår en betydelig reduksjon i rehabiliteringstilbudet, med en overføring av ansvar til kommunenes frisklivssentraler, som kun finnes i 2/3 av kommunene. Samtidig trues eksistensen av private og ideelle rehabiliteringstjenester, som utgjør 60 pst. av tjenestene, grunnet reduksjon i kjøp fra det offentlige. Dette kan føre til tap av spesialisert fagkunnskap. I tillegg har avviklingen av fritt behandlingsvalg ført til færre plasser og behandlingstilbud. 
Er dette en prosess og utvikling statsråden støtter?",Bård Hoksrud,Fremskrittspartiet,2024-01-03,2024-01-10
3733,2023-2024," Til utenriksministeren:  Den 7. oktober i fjor ble Israel utsatt for et grusomt terrorangrep.  Mer enn 1 100 mennesker ble på brutalt vis drept. Kvinner ble voldtatt. Små  barn fikk hodene kuttet av. Terrororganisasjonen Hamas var stolt  av å fortelle verden at de sto bak. Mange land var rystet over angrepet,  og de fleste viste sympati med Israel – de fleste, utenom vår egen  konge. Kong Harald fikk beskjed om at en slik kondolanse ikke var  ønskelig. 

Alle var innforstått med at Israel ville gjengjelde angrepet, noe Israel gjorde. Israel påberopte seg retten til selvforsvar og retten til å utslette terrororganisasjonen for å verne om egen sikkerhet. Kun tre dager etter at Israel gjengjeldte angrepet, begynte forståelsen for Israels respons å forvitre, og Norge, som eneste nordiske land, var stolt av å være ledende i denne prosessen. Israel responderte på eneste mulige måte. Det var å gå etter Hamas, og da må man angripe der Hamas faktisk befinner seg. 

Konsekvensene av Norges holdning har vært flere, og en av disse er at vi sviktet Israel. Mange norske statsborgere oppfattet holdningen som en legitimering av Hamas og som en forståelse av terrorhandlingen – i stemmegivningen i FN, vår referanse til Israels historie om okkupasjon, om brudd på folkeretten, om folkemord, om apartheid, om mangel på profesjonalitet, forbrytelser mot menneskeheten, krigsforbrytelser og kravet om våpenhvile, noe som ikke hadde løst noe som helst. Den norske regjeringen protesterte heller ikke da muslimer i Norge demonstrerte med slagordet «from the river to the sea». 

Men mer alvorlig er konsekvensene Norges holdning har fått for Norges jøder. Barn i skolen mobbes. Jøder tør ikke å bære davidsstjerne. Flere tør ikke å besøke synagogen. Trakassering av jøder har en lang historie i Europa, inkludert i Norge, og det som skjer i dag, er en påminnelse om dette. Er utenriksministeren klar over at regjeringens språkbruk og vår holdning internasjonalt har fått slike alvorlige konsekvenser for jødene i Norge?

",Christian Tybring-Gjedde,Fremskrittspartiet,2024-01-03,2024-01-03
3734,2023-2024," Solen skinner alltid på tv,  sang a-ha i 1985. Det hender innimellom, selv om man ikke skulle  tro det i dag, at den skinner på norske hustak også. Stortinget  har derfor satt et mål om at det skal produseres 8 TWh med solenergi  i Norge innen 2030, og har bedt regjeringen legge til rette for  dette, bl.a. gjennom å fjerne en rekke regulatoriske barrierer. Det  lar vente på seg. Regjeringens svar så langt har vært å varsle,  via skatteetaten, at salg av overskuddsstrøm fra private husholdningers  solcelleanlegg skal skattlegges som kapitalinntekt. 

Det har visse likhetstrekk med en annen sak, nemlig vindkraft. Regjeringen vil ha mer vindkraft. Svaret til regjeringen var å foreslå grunnrenteskatt med tilbakevirkende kraft, som i verste fall kunne medføre at eksisterende kraftverk gikk konkurs. Stortinget har heldigvis ryddet opp i det, men det medførte et par tapte år for dem som planla å investere i nye kraftverk. 

Ser ikke regjeringen og statsråd Aasland at det må være en viss sammenheng mellom mål og midler i kraftpolitikken, at det å skattlegge det man vil ha mer av, virker mot sin hensikt? Eller er det sånn at frykten for at noen skal risikere å tjene penger, er sterkere enn frykten for kraftmangel, høye strømpriser og klimamål som ryker?

",Nikolai Astrup,Høyre,2024-01-03,2024-01-03
3735,2023-2024," Dette spørsmålet går til  utviklingsministeren.

Godt nytt år må jeg få si! Det er ikke lenge siden vi hadde en god og viktig debatt her i salen i forbindelse med budsjettet, men vi deler nok bekymringene ikke minst for barna, de sårbare og sivile som blir drept og drevet på flukt i Ukraina og på Gaza. Det må ta slutt – for barna, for menneskeverdet. 

Som nevnt tidligere, er det mange områder som ikke havner i nyhetsvarslene våre. I Kongo, der det nettopp har vært valg, viser de siste tallene nå at det er 6,9 millioner internt fordrevne. Det er 450 000 som er på flukt bare siden oktober. Tallene er enorme. 6 millioner mennesker er antakeligvis drept fra 1998 og fram til i dag.

I Sudan er det 7 millioner mennesker som er på flukt siden april. Femti prosent av befolkningen har akutt behov for nødhjelp, og 14 millioner av dem er barn. Dette er bare to land og settinger, og med dette bakteppet er det uforståelig og nærmest en bragd at tre partier som er enige om å prioritere å bevilge 1 pst. til arbeidet med humanitær hjelp og utvikling, ikke gjør det – de får det ikke til, i strid med tidligere stortingsvedtak, i strid med egen regjeringsplattform. Og SV gir opp etter to forsøk på å forhandle det inn. 

Dette er ikke bare et prosenttall, det mangler altså 2,1 mrd. kr, og legger en til sør-pakken, er det desperat behov for over 7 mrd. kr med dette bakteppet. Det rammer små organisasjoner. Vi hørte om FN-sambandet, som antakelig må kutte antall regionkontorer. De er ute og når 125 000 unger på skolene våre, for å bygge tillit og å styrke internasjonalt samarbeid og arbeid. 

Se på større organisasjoner i den andre enden – Verdens matvareprogram, som er underfinansiert med 60 pst., er ikke prisjustert en gang. Her kunne regjeringen ha bidratt mer. Kan vi håpe på at det kommer noe som gjør at vi kan nå det som er målet for regjeringen, og som blir sagt her? Kan vi håpe at det kommer noe nå knyttet til sør-pakken?

",Dag-Inge Ulstein,Kristelig Folkeparti,2024-01-03,2024-01-03
3736,2023-2024," Al-nakba – katastrofen – i  1948 var då meir enn 800 000 palestinarar blei fordrivne med tvang  frå heimane sine og blei flyktningar. Al-nakba dannar òg bakteppet  for det som no skjer i Gaza. Etter tre månadar med intens krigføring  tek no Israels sikkerheitsminister Ben-Gvir og finansminister Bezalel  Smotrich til orde for utvandring av innbyggjarane i Gaza og etablering  av israelske busetjingar der. Heller ikkje statsminister Benjamin  Netanyahu avviser å oppfordra palestinarane til såkalla frivillig  migrasjon, så sant ein finn land som er villige til å ta imot dei. 

Om ei ny tvangsfordriving av palestinarane ikkje enno er ein uttalt strategi frå Israels side, taler likevel krigshandlingane sitt tydelege språk. Store delar av Gaza er gjort ubuelege. Særleg Nord-Gaza er bomba heilt i sund. Folk blir drivne stadig lenger sørover i Gaza, og matproduksjon er gjort umogleg. Human Rights Watch seier Israel brukar utsvelting som strategi mot sivile. I går sa FN at alle i Gaza er svoltne. Resultatet er at folk blir pressa til å flykta derifrå.

Å tvinga ei befolkning til å forlata eit område er etnisk reinsing og ei forbryting mot menneskeheita. Spørsmålet mitt er: Kva er regjeringa sin strategi for å leggja press på Israel for å stoppa tvangsfordrivinga av palestinarane frå Gaza?

",Ingrid Fiskaa,Sosialistisk Venstreparti,2024-01-03,2024-01-03
3737,2023-2024," Etter klimatoppmøtet  i Dubai ble det på regjeringens hjemmeside publisert følgende uttalelse  fra nåværende utenriksminister og tidligere klima- og miljøminister  Espen Barth Eide: 

Det opplyses også om at Norge i klimaforhandlingene gikk inn for enda sterkere formuleringer enn en overgang vekk fra fossil energi. Norge ønsket en formulering om å fase ut urenset fossil energi. Ifølge medier som rapporterte fra konferansen, var Norge en stor drivkraft for sterkest mulige formuleringer mot fossil energi. 

All den tid Norge har sørget for å avhjelpe Europas energikrise med rekordleveranser av gass, og har planer om å levere dette i flere tiår framover, sitter man igjen med et inntrykk av at Norge har fått to energiministre: én for avvikling og én for utvikling – én «avviklingsminister», som deltar i internasjonale fora, i møter med EUs klimakollegaer og i forhandlinger med SV, og én «utviklingsminister», som møter næringen i Norge med motsatt budskap. 

De to siste årene har vist at Europa mer enn noen gang trenger en pålitelig og stabil energileverandør, som Norge er. Derfor vil jeg be energiminister Terje Aasland avklare om det er utviklingsministeren eller avviklingsministeren som taler på vegne av den norske regjering, og opplyse om hvilket mandat avviklingsministeren egentlig har. 

",Hans Andreas Limi,Fremskrittspartiet,2024-01-03,2024-01-03
3738,2023-2024," Gjennom jule- og nyttårshelgen  har russiske angrep mot Ukraina økt i omfang og styrke. Det har  også president Putin uttalt at er en villet strategi. I år, som  i fjor, ser det ut til at sivile og sivil infrastruktur er målet  for de intensiverte angrepene. Rapporter fra internasjonale medier  viser at nærmere hundre sivile er drept og flere hundre skadd siden 23. desember,  i det som beskrives som de hardeste russiske angrepene mot Ukraina  siden fullskalainvasjonen startet for snart to år siden. Bombingen  rettes nå i økende grad mot bl.a. Kyiv, Kherson og Kharkiv. Russland har  daglig skutt hundrevis av missiler mot Ukraina og bruker droner.

Ukrainske tjenestepersoner melder om angrep på kraftlinjer, kornlagre, apotek og havneinfrastruktur. Angrepene gjennom jule- og nyttårshøytiden har også gjort at hundretusener nå er uten strøm og vann, mens temperaturen synker ned mot minus 20 grader. Minst ti helsefasiliteter er rammet, og minst 440 byer og landsbyer, hovedsakelig i øst, er uten strøm.

Ukrainas utenriksminister, Dmytro Kuleba, ber nå i morgentimene vestlige land innstendig om mer våpen og ammunisjon for at landet skal kunne forsvare seg mot de stadig mer brutale russiske angrepene. Norge er en viktig bidragsyter, og Stortinget står samlet bak våpenstøtten til Ukraina.

Hvordan vurderer utenriksministeren utviklingen de siste ukene og ikke minst hva som er i vente for Ukraina?

",Ine Eriksen Søreide,Høyre,2024-01-03,2024-01-03
3739,2023-2024,"Møreaksen i Møre og Romsdal er eit prosjekt til mange titals milliardar kroner som kun bringar 2 292 bilar i døgnet over Romsdalsfjorden. Dagens regjering fortset å sløse vekk skattebetalarane sine pengar på eit prosjekt som folket slett ikkje vil ha, og går mot folkets vilje. Over 500 millionar kroner er brukt så lang frå stat, og kommunar, og staten fortset å sløse vekk meir skattepengar.
Kan statsråden forklare logikken i at sløseriet på Møreasken fortset, samtidig som regjeringa elles ikkje prioriterer veg?",Frank Edvard Sve,Fremskrittspartiet,2023-12-18,2024-01-10
3740,2023-2024," Mitt spørsmål går til statsråd  Jaffery.

Overskuddet fra Norsk Tipping finansierer mange viktige aktiviteter innen idrett, kultur og samfunnsnyttige organisasjoner. I forbindelse med behandlingen av statsbudsjettet både i fjor og i år har Høyre ment at regjeringen bør kunne påse at en større andel av omsetningen til Norsk Tipping kommer formålsmottakerne til gode. Etter innføringen av markedsføringsforbudet og når vi nå også ser større effekter av det, mener Høyre at markedsføringstrykket fra Norsk Tipping bør kunne reduseres. Det er redusert noe, og det er bra, men vi mener det bør kunne reduseres mer.

Jeg har tidligere stilt spørsmål om dette til statsrådens forgjenger, Anette Trettebergstuen, som bare pekte på at dette er noe fagfolkene i Norsk Tipping og Lotteri- og stiftelsestilsynet må avgjøre. I ettertid har heldigvis Lotteri- og stiftelsestilsynet sett på nettopp dette, og også de kom fram til at Norsk Tipping måtte redusere pengebruken på markedsføring. Norsk Tipping motsatte seg det, og det tok over ett år med heftige protester før de godtok pålegget fra tilsynet. 

Det framstår noe underlig for meg at motstanden mot å ta dette pålegget fra tilsynet til følge var så stor. Det er klart det er en balansegang mellom det å sørge for en ansvarlig pengespillpolitikk og det å sørge for å kunne støtte viktige tiltak gjennom tippemidlene. Men å sørge for å frigjøre så mye penger som mulig til idrett, kultur og samfunnsnyttige organisasjoner bør være i alles interesse.

Jeg vil gjerne spørre statsråden hva hun mener om at det brukes så store summer på markedsføring, sett i lys av det store behovet for å støtte idrett, kultur og viktige samfunnsnyttige organisasjoner i den krevende tiden vi nå er inne i.

",Turid Kristensen,Høyre,2023-12-13,2023-12-13
3741,2023-2024," Mitt spørsmål går også  til statsråd Borch.

NRK skrev mandag om rektoren ved NTNU, som gikk offentlig ut og refset to forskere. NTNU-forskerne hadde i et DN-intervju kalt en rapport som var utarbeidet av Rystad Energy, for «et bestillingsverk» og «partsinnlegg og påvirkning kjøpt og betalt». Rapporten var utarbeidet på vegne av NHO, Norsk Industri og Fornybar Norge.

Tirsdag gikk NTNU-rektoren ut mot de to NTNU-forskernes språkbruk og tone i et leserinnlegg i DN. Dette har blitt sterkt kritisert, bl.a. av Anine Kierulf, som ledet ekspertgruppen for akademisk ytringsfrihet. Hun mener rektor utviste dårlig forståelse for hva et universitet er.

Selv om rektoren har beklaget sitt innlegg, ble det av Universitetsavisa også avslørt at en direktør i Norsk Industri fikk innlegget til gjennomlesning før det gikk i DN. Norsk Industri er en del av NHO, og direktøren hadde i privat kommunikasjon krevd at NTNUs ledelse kom på banen.

Denne saken har flere problematiske sider. Den handler om akademisk ytringsfrihet, den handler om forskeres og høyere utdanningsinstitusjoners uavhengighet, den handler om utidig innblanding fra aktører som har en egen agenda eller interesse i hva en rapport om kjernekraft bør konkludere med, og den handler om universitetsledelsens koordinering av kritikk mot egne forskere med slike eksterne aktører. Jeg ønsker derfor å spørre statsråden om hva hun tenker om det som har kommet fram, og det som har skjedd.

",Himanshu Gulati,Fremskrittspartiet,2023-12-13,2023-12-13
3742,2023-2024," Mitt spørsmål går til forsknings-  og høyere utdanningsministeren.

Vi kommer til å gå tom for folk før vi går tom for penger, pleier statsråder fra Senterpartiet å si når de utfordres på kompetansepolitikken. Ja, arbeidskraft er et knapphetsgode i mange bransjer, og bedrifter over hele landet skriker etter arbeidskraft. Det er derfor viktig å sørge for at flest mulig kommer inn i arbeidslivet, at de blir værende der, og at de får den hjelpen de trenger for å bli værende. Dessverre har regjeringen så langt inntatt en vente-og-se-holdning. 

Regjeringen Solberg børstet støv av kompetansepolitikken og la fram kompetansereformen Lære hele livet, hvor målet var at ingen skal gå ut på dato i arbeidslivet, og at kompetansegapet mellom hva arbeidslivet trenger, og hva som finnes hos arbeidstakerne, tettes. Tilbud som treparts bransjeprogrammer, fleksible videreutdanningstilbud og tilskudd til fylkeskommunene gjorde det enklere for flere å fullføre videregående opplæring og å styrke kompetansen for både arbeidsledige, permitterte og sysselsatte. Dette har gitt flere nye og fleksible videreutdanningstilbud i samarbeid med utdanningsinstitusjonene og arbeidslivet. Solberg-regjeringen var tydelig på at kompetansereformen må utvikles og forsterkes i årene som kommer. 

Også på dette området har Støre-regjeringen satt politikken i revers. Det er kuttet i tiltaksplasser, og flere av programmene er svekket de to siste årene. Samtidig øker behovene for omstilling og kompetanse både i og utenfor arbeidslivet. Det er bekymringsfullt å se regjeringen Støres vente-og-se-holdning i kompetansepolitikken. Det har nå gått to og et halvt år uten at regjeringen har kommet med noe annet enn utredninger og frampek om at det vil komme noe.

Spørsmålet er: Hvorfor tar det så lang tid for regjeringen å komme med konkrete tiltak i kompetansepolitikken?

",Margret Hagerup,Høyre,2023-12-13,2023-12-13
3743,2023-2024," Klimatoppmøtet i Dubai  ble for kort tid siden avsluttet med en avtale som sier at vi skal  bort fra fossil energi. Den norske utenriksministeren kaller avtalen  historisk, men sånne avtaler blir bare ord dersom de ikke følges  opp av hvert enkelt land. De blir bare historiske dersom de faktisk får  betydning for det enkelte lands klimapolitikk. 

Spørsmålet mitt er: Hvilke konsekvenser vil avtalen fra Dubai få for norsk olje- og gasspolitikk?

",Lars Haltbrekken,Sosialistisk Venstreparti,2023-12-13,2023-12-13
3744,2023-2024," Jeg fortsetter i sporet  med styringsmekanismen, for på fredag kom nyheten fra statsråden  om endringer i vassdragsreguleringsloven og energiloven. Den bebudede  styringsmekanismen som regjeringen det siste halvannet året har lovet  skulle komme i god tid før vinteren, ble endelig sendt fra statsråden  til Stortinget i forrige uke.

Vi er riktignok godt inne i vinteren nå. I alle fall hvis mengden snø jeg har måttet måke hjemme de siste ukene, er en indikator, så er det vinterstid nå.

Saksbehandling i Stortinget venter nå, noe som med stor sannsynlighet betyr at styringsmekanismen først er på plass neste vinter. All den tid vi nå har 7 prosentpoeng lavere fyllingsgrad enn mediannivået i Norge, og 5 prosentpoeng lavere enn i fjor, hvor kraftsituasjonen ble vurdert å være anstrengt i Sør-Norge på høsten, og krafteksporten går for fullt, er det vanskelig å forstå at regjeringen mener det er et svar på oppgaven med å styrke eller sikre forsyningssikkerheten for denne vinteren.

Regjeringen lovet tross alt i pressemeldingen fra januar i år bedre styring av forsyningssikkerheten og at styringsmekanismen skulle innføres i god tid før neste vinter. Jeg antar at det var denne vinteren vi snakket om, og spørsmålet mitt er: Den bebudede styringsmekanismen som skal sikre forsyningssikkerheten og sørge for at vi har nok kraft – hvordan sikres forsyningssikkerheten i vinter uten at denne styringsmekanismen er på plass? Er det nå slik at siden styringsmekanismen ikke er på plass, så er ikke forsyningssikkerheten sikret i vinter?

",Marius Arion Nilsen,Fremskrittspartiet,2023-12-13,2023-12-13
3745,2023-2024," Mitt spørsmål går til olje-  og energiministeren. 

Regjeringen har hatt ansvaret for kraftpolitikken i over to år, og i møte med skyhøye kraftpriser har regjeringens svar vært at vi trenger mer kraft, mer nett og mer energieffektivisering. Det er det lett å slutte seg til. Regjeringen har lovet et taktskifte i kraftpolitikken for å få dette til, og det har det blitt – fra god styringsfart til full brems. Under Solberg-regjeringen ble det gitt konsesjon til 16 TWh ny kraftproduksjon, under denne regjeringen bare 0,3 TWh så langt – eller knapt noen ting. 

Utsiktene ser heller ikke så lyse ut. Havvindsatsingen er nedskalert og forsinket, og kraften kommer først på 2030-tallet. Nye konsesjonssøknader om oppgradering av vannkraftverk og nye vindkraftverk på land har ligget på is de siste to årene på grunn av regjeringens krumspring i skattepolitikken. Stortingets bestillinger om å rydde unna de regulatoriske barrierene for solenergi har regjeringen fremdeles til gode å levere på. Energieffektiviseringsplanen som Stortinget har bestilt, og regjeringen nå har levert, står overhodet ikke i stil med de målene regjeringen har satt seg. Statnett-sjef Hilde Tonne uttalte nylig til Montel at Statnett er den eneste TSO-en i Europa som ikke har fått en klinkende klar plan å jobbe etter fra de politiske myndighetene. 

Akkurat nå er det dessverre få søknader om mer kraftproduksjon til behandling, men de som er der, bør til gjengjeld kunne behandles raskt. Det har også Stortinget bestilt. Statsråden har ansatt noen titalls nye mennesker i NVE for å få det gjort, og da må vi også forvente resultater. I køen står det en del småkraftprosjekter. Mange bekker små blir som kjent til en stor å, og da tenkte jeg ikke på Agder Energi. Småkraft er faktisk noe av det som kan bidra mest til kraftforsyningen frem til 2030. 

Sunnhordland Kraftlag er blant dem som har sendt inn søknad om å øke produksjonen i to eksisterende småkraftverk. I to og et halvt år, siden mars 2021, har de ventet på å få saksbehandler i NVE. Mener statsråden det er akseptabelt å vente i to og et halvt år på å få tildelt saksbehandler i NVE?

",Nikolai Astrup,Høyre,2023-12-13,2023-12-13
3746,2023-2024,"Ekspertutvalget som har evaluert manglende samtykkekompetanse for bruk av tvang i psykisk helsevern, foreslo i sin rapport å videreføre bruk av tvang i psykisk helsevern. Det har vært altfor mange eksempler på at alvorlig psykisk syke står bak grove kriminelle handlinger fordi de er for «friske» til å bli tvangsinnlagt og nekter å motta behandling. Også eldre demente kan gå glipp av nødvendig helsehjelp og behandling pga. samtykkekompetanse slik den fungerer i dag.
Vil statsråden reversere praksisen med samtykkekompetanse til slik var før?",Bård Hoksrud,Fremskrittspartiet,2023-12-07,2024-01-10
3747,2023-2024,"Hvilke grep vil statsråden ta for å sikre at ungdom som trenger det, får tilbud om å bli lærekandidater, uavhengig av hvor de bor i landet?",Margret Hagerup,Høyre,2023-12-07,2023-12-13
3748,2023-2024,"I de siste årene har samfunnets fokus på beredskap økt betydelig. Beredskap er da både tenkt som det forebyggende arbeidet og evnen til å håndtere det utforutsette. Med hensyn til forebygging spiller Tolletatens operative evne en viktig rolle. 
Hvordan ser statsråden for seg å styrke Tolletatens posisjon og anseelse som en viktig del av beredskapen sett i en forebyggende sammenheng?",Mahmoud Farahmand,Høyre,2023-12-07,2023-12-13
3749,2023-2024,"Meiner statsråden at lokaliseringa av den nye etaten for eksportkontroll på Fornebu i Bærum, 35 minutts spasertur frå Oslo sentrum, er i tråd med retningslinjene for lokalisering av statlege arbeidsplassar og statleg tenesteproduksjon, fastsett av Kommunal- og distriktsdepartementet?",Alfred Jens Bjørlo,Venstre,2023-12-07,2023-12-13
3750,2023-2024,"Kan statsråden redegjøre for hvorfor studieavgift for studenter utenfor EU/EØS og Sveits, som ikke er nevnt i Hurdalsplattformen, er implementert før nasjonalt studentombud for fagskolestudenter, som er nevnt som en satsing i Hurdalsplattformen?",Hege Bae Nyholt,Rødt,2023-12-07,2023-12-13
3751,2023-2024,"En anonym kvinne skriver på Facebook-gruppen Opprør mot fattigdom: “Nå går tiden veldig fort mot jul. Hele trygden min nå i desember går på regninger. Med kronisk sykdom, minste uføretrygd samt høye utgifter er ting veldig vondt om dagen. Mest lyst til å slå av lyset, å sove meg gjennom hele julen. Men som enslig og med små barn som gleder seg masse så kan jeg ikke gjøre det heller. Med 2 uker igjen til jul ber jeg dere, er det noen som har lyst til å strekke ut en hånd å hjelpe meg med litt mat og drikke?”
Tror statsråden denne kvinnen ville satt pris på en ekstra tusenlapp i sosialhjelp til jul?",Mímir Kristjánsson,Rødt,2023-12-07,2023-12-13
3752,2023-2024,"Oljefondet har investert i 66 selskaper som gjennom sin virksomhet støtter opp under og tjener på de ulovlige israelske bosettingene på okkupert palestinsk område og okkupasjonsøkonomien ellers, ifølge Norsk Folkehjelp og Fagforbundet. Oljefondet har tidligere ekskludert selskaper som har drevet forretningsvirksomhet på okkupert land.
Eier oljefondet i dag selskaper som er involvert i den ulovlige okkupasjonen, og vil statsråden i så fall ta initiativ til at oljefondet ekskluderer selskapene fra fondet?",Marie Sneve Martinussen,Rødt,2023-12-07,2023-12-13
3753,2023-2024,"Det er en kjent problematikk at i måneder med tre AAP-utbetalinger mister AAP-mottakere rett til bostøtte og med det en eventuell strømstøtte. Dette er noe jeg tok opp i den ordinære spørretimen med daværende statsråd Sigbjørn Gjelsvik 7. desember 2022. Den gang fikk jeg til svar: «Vi er opptekne av å sjå på om det finst løysingar, òg i samarbeid med Arbeids- og inkluderingsdepartementet, men det er som sagt ikkje berre beint fram å finne løysingar på dette.»
Har statsråden fått sett mer på løsninger på dette problemet?",Tobias Drevland Lund,Rødt,2023-12-07,2023-12-13
3754,2023-2024," Mitt spørsmål går  til digitaliseringsministeren.

Alle innbyggere over hele landet skal ha tilgang til velferdstjenester. Digitaliseringen spiller en viktig rolle i det å flytte offentlige tjenester nærmere innbyggeren og gjøre hverdagen enklere og tjenestene bedre. Digitaliseringsdirektoratet estimerer i «Rikets digitale tilstand 2023» at ca. 850 000 voksne mennesker opplever digitalt utenforskap i møte med det offentlige. Når flere offentlige tjenester digitaliseres, kan det derfor medføre at flere faller utenfor den digitale hverdagen. Det er spesielt eldre, innvandrere og personer med funksjonsnedsettelser som i størst grad opplever utfordringer med digitalt utenforskap.

Regjeringen Solberg lanserte en nasjonal strategi for økt digital deltagelse og kompetanse i befolkningen, kalt «Digital hele livet», i september 2021. Allerede i statsbudsjettet for 2022, regjeringens første budsjett, kuttet Arbeiderparti–Senterparti-regjeringen tilskuddet til hjelp og veiledningstilbud til mennesker med manglende eller lav digital kompetanse, med 5 mill. kr. Vi har heller ikke sett at dette er et område som regjeringen prioriterer i dette budsjettet.

På hvilken måte mener statsråden at regjeringen har fulgt opp strategien «Digital hele livet», og hvilke tiltak har regjeringen prioritert for å hindre at flere opplever digitalt utenforskap?

",Anne Kristine Linnestad,Høyre,2023-12-06,2023-12-06
3755,2023-2024," I forslag til statsbudsjett  foreslår regjeringen et kutt til norske friskoler på 51 mill. kr  neste år og totalt 515 mill. kr de neste fem årene. Dette skapte  store reaksjoner blant lærere, elever og foreldre over hele landet.  I Dagsavisen sa steinerskolene at 150 lærere i steinerskolene risikerte  å miste jobben. 

Den 8. november i år var det en storstilt aksjon foran Stortinget mot dette kuttet. Det gjorde spesielt inntrykk å være der og se alle elevene som var til stede med plakater om hvor mye de elsket både sin skole og sine lærere, og de ba politikerne om å redde skolene deres. Ti minutter før aksjonen startet, kom det en pressemelding fra kunnskapsministeren med en beskjed om at hun nå endelig ville involvere friskolene, noe som ikke var gjort tidligere, invitere dem til samtaler og revurdere kuttene i RNB, ikke minst størrelsen på kuttene framover. Kuttet for neste år er allerede vedtatt, og skolene må forholde seg til flertallets vedtak i Stortinget. Jeg ønsker derfor å spørre statsråden om hun åpner for å fjerne kuttet for 2024 i sin helhet i RNB, og om hun i det minste kan garantere at kuttet for neste år blir redusert i RNB.

",Himanshu Gulati,Fremskrittspartiet,2023-12-06,2023-12-06
3756,2023-2024," Då regjeringa sitt forslag om  grunnrenteskatt på havbruk blei presentert i september i fjor, fekk  det straks konsekvensar. Vi såg bortfall av investeringar på titals  milliardar, oppseiingar og konkursar, og viktige planar for vekst  i ei meir berekraftig og grønare retning blei lagde på is. Samtidig blei  det òg klart at modellen regjeringa la fram, ville gje mange utfordringar.  Det ville skape eit stort og unødvendig byråkrati, ressursbruk og  usikkerheit og utgjere ein fare for at næringa måtte betale meir  skatt enn dei reelle inntektene skulle tilseie.

Over eitt år etter at regjeringa lanserte sin modell, og eit halvt år etter at grunnrenteskatten blei vedteken av Stortinget, rår det framleis stor usikkerheit. Eit av hovudproblema er internprisingsproblematikk, som særleg gjeld dei integrerte selskapa. Ettersom grunnrenteskatten er avgrensa til ein bestemt del av verdikjeda, nemleg sjøfasen, vil det oppstå internprisingsutfordringar for alle innsatsfaktorar som blir leverte internt i eit konsern. Dette gjeld smolt, fôr, fiskehelse, brønnbåttenester, administrative og konsernsentrale tenester, slakting og prosessering, transport til marknaden, for å nemne nokre. At modellen er svært komplisert og vanskeleg, ser vi òg i selskapa sine estimat over kor stor del av overskotet dei må betale i grunnrenteskatt – faktisk sprikjer det frå 4,5 til over 20 pst. Dette siste kan gje eit godt inntrykk av kor vanskeleg innføring av grunnrenteskatt kan bli i praksis. Det er som Bård Misund, professor på Handelshøgskolen ved Universitetet i Stavanger, nyleg skreiv i IntraFish:

Spørsmålet til fiskeri- og havministeren må då bli om ho synest det kaoset som no rår kring heilt grunnleggjande skattereglar for havbruksnæringa, er akseptabelt.

",Olve Grotle,Høyre,2023-12-06,2023-12-06
3757,2023-2024," Vi har nettopp avsluttet en finansdebatt,  hvor alle partier har fått fremmet sin primærpolitikk og fått vist  frem de skillelinjene vi har i norsk politikk. Det bør jo være mulig  å skille høyresiden og venstresiden i politikken selv om vi er enige om  mye. Når det gjelder utdanningspolitikken, kan det noen ganger være  litt vanskelig. Jeg vil gjerne spørre statsråden om kartlegging,  tester, prøver og undersøkelser i skolen. 

Statsråden har nylig fått en rapport fra et regjeringsoppnevnt utvalg som har sett på prøver og undersøkelser i skolen, og de foreslår en god del endringer. Vi har mange tester, og vi prøver, veier og måler, både nasjonalt og internasjonalt. Bare på de nasjonale prøvene bruker vi ikke mindre enn 520 mill. kr årlig. Så er spørsmålet: Hva får vi for de pengene? Hva får vi vite? Er det nyttig, er det relevant informasjon, er det noe skolen kan bruke for å gjøre skolen bedre? Hva bruker vi disse resultatene konkret til – utover at vi politikere bruker dem overfor hverandre for å fremme vår egen fortreffelige politikk?

Dette er samletall, men det er ting som tyder på at svaret på disse spørsmålene er nei. Da blir mitt spørsmål til statsråden: Vil statsråden sørge for at vi nå avslutter bruken av nasjonale prøver og heller bruker penger og lærernes tid på å gjøre det bedre for den enkelte eleven i klasserommet?

",Grete Wold,Sosialistisk Venstreparti,2023-12-06,2023-12-06
3758,2023-2024," I dag, en helt vanlig skoledag,  vil det i snitt være over 100 meldinger om vold og trusler på norske  skoler. Som Aftenposten skrev om i forrige uke, er det snakk om  slag, spark og spytting, men også langt mer alvorlige ting. 

Én av fire lærere har opplevd vold eller trusler, og tidligere i år ble to skoler stengt ned som følge av slike tilfeller. Flere skoler er også blitt vurdert stengt ned. 

Vi ser en eksplosjon i tilfeller med vold og trusler som står i veien for læring, og det bekymrer både elever, lærere og foreldre. Til tross for dette presterte regjeringen tidligere i år å legge fram en opplæringslov på over 700 sider uten et eneste reelt tiltak mot vold og trusler i skolen. Både i stortingsdebatter og i andre sammenhenger er ansvaret ene og alene skjøvet ned til kommunene, og regjeringspartiene har også stemt ned en rekke forslag fra Fremskrittspartiet i denne sal tidligere i år. Det er riktignok ett unntak, og dette er et forslag som er sendt på høring, om en slags nødhjemmel for å gripe inn når voldelige situasjoner først har oppstått. Men dette er trolig også dekket av dagens nødvergeparagraf, og er også noe Utdanningsforbundet har kritisert. Men det er altså ingen nasjonale tiltak for å hindre vold og trusler i skolen fra regjeringen. Regjeringen har også lagt fram et statsbudsjett uten et eneste tiltak mot vold og trusler i skolen. 

Nå har vi en ny kunnskapsminister. Jeg vil derfor spørre henne om hun vil ta noe initiativ til nasjonale tiltak for å bekjempe den alarmerende situasjonen mot vold og trusler som vi ser i norsk skole akkurat nå?

",Himanshu Gulati,Fremskrittspartiet,2023-12-06,2023-12-06
3759,2023-2024," PISA-undersøkelsen som kom  i går, viser en alvorlig utvikling i flere fag, men særlig i matematikk  og naturfag. Den negative utviklingen sammenfaller med flere bekymringsfulle utviklingstrekk  i skolen etter pandemien. Mens samfunnet gikk videre, satt skolen  igjen med mange elever med både faglige og sosiale kunnskapshull.  Høyre og Venstre fremmet derfor forslag om en forsterket innsats,  mens regjeringen ville vente og se. 

Så langt har regjeringen vært mer opptatt av å reversere tiltak fra den forrige regjeringen. Blant annet er matematikkravet for å bli lærer fjernet, kompetansekravene og lærerspesialistordningen er reversert, en ekstra naturfagtime på ungdomsskolen ble fjernet, fraværsgrensen skal svekkes, og nå er det jammen kommet forslag om å fjerne eksamen fra ungdomsskolen også. Når resultatene faller og flere elever presterer på de laveste nivåene, er ikke løsningen å senke kravene. 

Kunnskapsministeren har varslet at hun vil snu alle steiner. Det er bra. Vi må alle se hva vi kan gjøre bedre for særlig å løfte de elevene som sliter med grunnleggende lese-, skrive- og regneferdigheter. Mitt spørsmål til kunnskapsministeren er om hun nå vil legge om regjeringens skolepolitikk og satse mer på lærernes kompetanse og på realfag, og ikke minst legge bort forslaget om å svekke fraværsgrensen.

",Jan Tore Sanner,Høyre,2023-12-06,2023-12-06
3760,2023-2024,"I september la regjeringen inn solindustrien som et eget satsingsområde i Grønt industriløft, slik Miljøpartiet De Grønne foreslo i forbindelse med næringskomiteens behandling av statsbudsjettet for 2023. Når er imidlertid den norske solindustrien i full krise. Norwegian Crystals gikk konkurs i august i år, NorSun permitterte 100 ansatte i september, og REC Solar stanset produksjonen ved fabrikken i Kristiansand i oktober. 
Hvilke konkrete grep vil statsråden ta for å redde norsk solindustri?",Rasmus Hansson,Miljøpartiet De Grønne,2023-12-04,2024-01-10
3761,2023-2024,"Regjeringen skryter av oppstart for nye vegprosjekter i statsbudsjettdebatten, men ingen av desse prosjekta får byggestart i budsjettåret. Regjeringen øker vedlikeholdsetterslepet på både fylkesveg, riksveg og jernbane med milliardbeløp, og antall dødsulykker og alvorlige ulykker fortsetter å auke landet over.
Kvifor taper statsråden kampen i egen regjering for nødvendige budsjettmidler til samferdsel, trygge og sikre vegar og reduksjon av dødsulykker, og bare står og ser på at antall døde i trafikken øker?",Frank Edvard Sve,Fremskrittspartiet,2023-12-04,2023-12-13
3762,2023-2024,"Koronapandemien viste oss behovet for å styrke helseberedskapen og knytte oss tettere til internasjonale helsesamarbeid. Både Koronakommisjonen og Totalberedskapskommisjonen har pekt på at Norge må knytte seg tettere til EUs helseberedskapssamarbeid HERA. HERA er etablert for å sikre EU tilgang til blant annet legemidler og medisinsk utstyr i en helsekrise. I et intervju med NRK 24. november uttalte Senterpartiets helsepolitiske talsperson at forhandlingene med EU om å delta i HERA er i gang.
Når startet forhandlingene?",Erlend Svardal Bøe,Høyre,2023-11-30,2023-12-06
3763,2023-2024,"Arbeids- og inkluderingsminsteren har i svar på skriftleg spørsmål gjort greie for at kjøp av tenester frå ei verksemd som består av berre éin person ikkje blir rekna som innleige. Likevel får vi tilbakemelding frå sjølvstendig næringsdrivande i eittpersonføretak om at dei ikkje kan søke om godkjenning som bemanningsføretak og tolkar regelverk/informasjon på Arbeidstilsynets nettsider slik at dei må tilsetjast. 
Kan dei som driv verksemd med éin tilsett og eittpersonføretak halde fram med å levere tenester etter 1. januar 2024?",Alfred Jens Bjørlo,Venstre,2023-11-30,2023-12-06
3764,2023-2024,"Regjeringen uttalte til TV2 Nyheter den 14. august 2022 at det skulle komme nye grep for forsyningssikkerhet for strøm. Da sa statsråden: «Når vi får på plass denne styringsmekanismen, så vil den få virkning med én gang den blir satt i verk. Men den er spesielt viktig for tida etter snøsmeltingen neste år.» Vi er langt inne i neste år, tappesesongen er godt i gang og fyllingsgraden er under medianen, uten styringsmekanismen på plass. 
Hva har tatt så lang tid, og hvilke andre grep for forsyningssikkerhet og stabile priser tar regjeringen mens vi venter?",Sofie Marhaug,Rødt,2023-11-30,2023-12-06
3765,2023-2024,"Leder i Fellesforbundet Jørn Eggum sier til Stavanger Aftenblad at Equinor gjennom systematisk løsarbeid og innleie pulveriserer norsk sikkerhetsarbeid – han kaller bransjen verstinger. Equinor avviser kritikken og sier de har gode sikkerhetsresultater.
Tror statsråden på Eggum sin beskrivelse av løsarbeidet og den alvorlige sikkerhetsrisikoen det utgjør hos Equinor, eller stoler statsråden på Equinor, som avviser kritikken og ikke vil følge opp med noen ekstraordinære tiltak utover den rutinemessige gjennomgangen av sine kontrakter med ISO-selskapene?",Mímir Kristjánsson,Rødt,2023-11-30,2023-12-06
3766,2023-2024,"Det har den siste tiden blitt avdekket store alvorlige utfordringer knyttet til innføringen av Helseplattformen i Midt-Norge. Flere frykter nå dette går utover pasientenes sikkerhet og helse, i tillegg til en enorm belastning på de ansatte. Helse- omsorgsministeren har pekt på at det er helseforetakene og kommunene som selv må avgjøre om de vil innføre Helseplattformen.
Hvor alvorlig skal saken bli før statsråden selv griper inn og stanser den videre utrullingen?",Lars Haltbrekken,Sosialistisk Venstreparti,2023-11-30,2023-12-06
3767,2023-2024,"Stavanger Aftenblad og Adresseavisen har skrevet om utfordringene som henholdsvis Universitet i Stavanger (UiS) og Norges teknisk-naturvitenskapelige universitet opplever som følge av studieavgiften på tredjelandsstudenter. Dekan Øystein Lund Bø ved UiS anslår en halvering av masterstudentene i ingeniørfag og resultatet kan bli at flere av ingeniørprogrammene må kuttes eller sammenslås.
Er statsråden tilfreds med konsekvensene av den nye studieavgiften, gitt dette bakteppet, og mener statsråden at det er i tråd med det fremtidige kompetansebehovet at ingeniørprogrammene kan måtte kuttes på UiS?",Hege Bae Nyholt,Rødt,2023-11-30,2023-12-06
3768,2023-2024," Snart vil flertallet av oss  feire jul i trygge omgivelser med familie og venner – og noen barn  vil feire jul i fosterhjem, andre vil feire jul på en barnevernsinstitusjon,  og mange av dem igjen på en privat institusjon.

Helt siden utviklingen av privat barnevern startet med barne- og familieminister Matz Sandman fra Arbeiderpartiet, og det som ble kalt mappebarna på begynnelsen av 1990-tallet, har private barnevernsaktører vært et viktig tilbud over hele landet. Venstresiden har de siste årene derimot gjort det til en paradegren å angripe private velferdstilbydere. I regjeringsplattformen står det at regjeringen gradvis skal fase ut store kommersielle aktører fra barnevernet. Regjeringen har nedsatt avkommersialiseringsutvalget, som skal utrede hvordan private velferdstilbydere kan fases ut. I budsjettenigheten mellom regjeringen og SV i fjor besluttet de å legge fram en plan for å fase ut store kommersielle aktører fra barnevernet, og i siste reviderte budsjett kunne vi se den såkalte planen. I budsjett etter budsjett brukes det nå enorme pengesummer på dette ideologiske prosjektet.

Vi står i en kamp for å bevare den norske velferdsmodellen. Mange av de viktigste velferdstjenestene var opprinnelig initiativer fra private og ideelle aktører som det offentlige gradvis har tatt mer og mer ansvar for. Den norske velferdsmodellen har historisk sett bestått av et godt samarbeid mellom det offentlige og private og ideelle aktører. I dag er det offentlige bærebjelken, også der private og ideelle aktører er tilbydere, gjennom offentlig finansiering og regulering. Dette er en velferdsmodell der vi tar i bruk alle de gode kreftene. Høyre vil utvikle denne modellen videre, ikke avvikle den. 

Er statsministeren enig i at barns beste alltid skal være det som kommer først, uavhengig av om det er det offentlige, de ideelle eller de private som tilbyr disse barnevernstjenestene?

",Tage Pettersen,Høyre,2023-11-29,2023-11-29
3769,2023-2024," Det er godt og kaldt ute  og rekordtidleg start på skisesongen i Oslomarka. Men globalt går  vi mot eit rekordvarmt år, og temperaturrekordar vert slegne månad  for månad.

Eg vil tilbake til klimatoppmøtet som eg skjøner at statsministeren reiser til i morgon. Eg vil starte med å seie at det er bra at statsministeren deltar der sjølv, i lag med andre medlemer av regjeringa. Det framstår litt meir uklart kva sluttresultat ein ønskjer å oppnå.

På toppmøtet i Glasgow for to år sidan var det ein viktig prosess og eit viktig vedtak rundt å få til ei nedfasing av den mest forureinande fossile energikjelda, nemleg kolkraft. No er det mange som jobbar for offensive formuleringar rundt nedfasing av annan fossil energi òg.

Noreg har i mange år vore eit aktivt medlem av den internasjonale høgambisjonen for klima, som jobbar for at verdssamfunnet skal skjerpe inn klimapolitikken. Noreg har late vere å skrive under dei fem siste fråsegnene frå den koalisjonen. Det dei har til felles, er at dei nettopp tek til orde for at vi no må begynne å fase ut fossil energi.

I og med at regjeringa sitt mantra, iallfall her heime, er å utvikle og ikkje avvikle oljenæringa, er det nærliggjande å tenkje seg at det er grunnen til at vi no har slutta å signere fråsegner frå denne globalt viktige klimakoalisjonen. Med det stiller vi oss altså på sida til Saudi-Arabia, Russland og andre oljeproduserande land som ikkje ønskjer den typen formuleringar vedtekne på klimatoppmøtet.

Eg vil gjerne spørje statsministeren om han kan greie ut kva som er Noreg si grunngjeving for at vi har slutta å stille oss bak fråsegnene frå høgambisjonskoalisjonen for klima, og meiner han at det er med på å styrkje Noreg sitt klimatruverd inn mot desse toppmøta?

",Sveinung Rotevatn,Venstre,2023-11-29,2023-11-29
3770,2023-2024," Statsministeren  sa at han var opptatt av at vi skulle få en myk landing etter krevende  tider. Så er det noen som virkelig har fått en krasjlanding nå,  ikke neste år. Det er barn og unge spesielt, og det er i tillegg  eldre. Det er akkurat de samme som betalte den største prisen under  pandemien, med utenforskap og ensomhet, som betaler den største  prisen nå. Det er ikke dem vi tenker skal sysselsettes. Barn og  unge skal leke og ikke jobbe, og eldre har jobbet. 

Det er ikke lenger mat å dele ut til matkøene, selv om køene blir lengre. Eldre skrur ned varmen og fryser nå i denne kalde perioden fordi pengene ikke strekker til. 

Hva er statsministerens hilsen til både de ungene og de eldre som opplever dette nå? De vil gjerne ha en myk landing, men de har virkelig fått en krasjlanding.

",Olaug Vervik Bollestad,Kristelig Folkeparti,2023-11-29,2023-11-29
3771,2023-2024," Det er utfordrende tider.  Mange har fått en mer krevende hverdag med strammere økonomi, og  det er vanskeligere å få endene til å møtes. Økte priser, høyt gjeldsnivå  og høye renter gjør at mange nå gruer seg til jul, og det er vanskelig  å se for seg hvordan framtiden skal bli. 

Samtidig er mange med rette bekymret for framtiden, for miljøet og for livsgrunnlaget. Regjeringen har et stort ansvar for å trygge folks framtid. I morgen starter klimatoppmøtet i Dubai. Bakteppet er veldig alvorlig. Sommerens hetebølger, skogbranner i Europa, flommen i Libya og uværet Hans her hjemme viser alvoret vi står midt oppe i, og hvordan det rammer folk. 

Cicero kom nylig med en rapport som viser at verden går mot over 1,5 graders oppvarming, og klimaendringene rammer hardt i dag. Verre kan det bli de neste årene. Derfor må vi vel kunne si at Norge har en litt krevende posisjon i forkant av klimaforhandlingene, fordi regjeringen har varslet ønsker om globale klimakutt og utfasing av fossil energi i klimaforhandlingene, men nekter samtidig å snakke om en omstilling som også innebærer en styrt utfasing av norsk olje og gass her hjemme. Synes statsministeren at denne formen for doble posisjoner er et godt utgangspunkt for internasjonalt klimaarbeid?

",Kirsti Bergstø,Sosialistisk Venstreparti,2023-11-29,2023-11-29
3772,2023-2024," Tidligere i høst utfordret  jeg statsministeren på svenske tilstander og den situasjonen som  er i vårt naboland, og hvilken trussel det utgjør for Norge. Den  gangen ble det egentlig harselering tilbake, og svaret var at denne  diskusjonen hører hjemme i Riksdagen, ikke i Stortinget. Det var  til tross for at svenske kriminelle nettverk allerede den gangen var  etablert, og det har kommet fram at de er etablert i så å si alle  politidistrikt. Vi har hatt en bombe i Drøbak som det nå indikeres  kan knyttes til svenske kriminelle nettverk, og ikke minst skytingen  i Moss i går, der det indikeres at Foxtrot-nettverket er involvert.  Hva skal til for at dette tas på alvor? 

Jeg hører hva som blir sagt fra regjeringen, men jeg ser også hva som blir gjort. Over 400 politistillinger er borte fra politidistriktene, 460 nyutdannede politifolk går rundt uten å jobbe som politifolk. Noen av disse får sine penger fra Nav. Det er i en tid da kriminaliteten øker, og det er all grunn til å være bekymret. Kripos, Politidirektoratet og også flere politimestre roper alarm. Svenske kriminelle nettverk er etablert i Norge, og man er redd for å miste kontrollen. Tidligere i høst var Kripos-sjef Kvigne ute og sa at man regner med at det er 100 kriminelle nettverk etablert i Norge, men at politiet bare har ressurser til å følge 40 av dem. 

Mitt spørsmål er: Når har statsministeren tenkt å ta dette på alvor? Mener han fremdeles at dette er en sak for Riksdagen, eller er det kanskje på tide at Stortinget nå begynner å interessere seg for den smitteeffekten som vi nå ser i Norge, fra svenske kriminelle nettverk? 

",Sylvi Listhaug,Fremskrittspartiet,2023-11-29,2023-11-29
3773,2023-2024," De siste årene har de fleste  norske familier fått mindre å rutte med. Prisen på mat og andre  nødvendighetsvarer har økt betydelig, boliglånsrenten er satt kraftig  opp, og lønnstilleggene har ikke holdt følge. Alle merker det, men  mange familier kan håndtere dette gjennom f.eks. å kutte i feriereiser,  spare mindre eller bruke oppsparte midler. De familiene som har  lite å gå på fra før, har imidlertid ikke noen av disse mulighetene.  De er nå i en utsatt og sårbar situasjon.

I midten av oktober leverte regjeringens ekspertgruppe om barn i fattige familier sin rapport. En av deres hovedanbefalinger var at barnetrygden måtte videreføres og økes. I Høyres alternative statsbudsjett økes barnetrygden, men regjeringen foreslår altså en realnedgang. Da lurer jeg på: Kan regjeringen forklare hvorfor man mener at 2024 er et godt år for å kutte i barnetrygden?

",Erna Solberg,Høyre,2023-11-29,2023-11-29
3774,2023-2024,"Datatilsynet varslet den 27. november et overtredelsesgebyr på 20 millioner kroner og flere pålegg til Nav. Varselet kom etter tilsyn som avdekket 12 brudd på personvernforordningen, hvor flere av avvikene var alvorlige. Det er avgjørende for tilliten til Nav at alle kan være trygge på at en aktør med så stor tilgang på massive mengder personopplysninger behandler disse trygt, særlig fordi Nav har stor makt over enkeltmennesker.
Hva gjør regjeringen for å rydde opp i bruddene?",Freddy André Øvstegård,Sosialistisk Venstreparti,2023-11-29,2023-12-06
3775,2023-2024,"Kliniske studier innen gynekologisk kreft er organisert under Nasjonal kompetansetjeneste for gynekologisk onkologi, som er vedtatt nedlagt. Siden 2018 har mer enn 500 kvinner deltatt i studier. Inkludering av nye studier er nå stanset, og kompetent personell har begynt å se seg om etter andre jobber. I hovedsak mangler de 5 millioner kroner for å opprettholde dagens virksomhet.
Hva vil statsråden gjøre for å videreføre et nasjonalt senter som koordinerer forskningen og rekrutterer til kliniske studier innen gynekologisk kreft?",Bård Hoksrud,Fremskrittspartiet,2023-11-29,2023-12-06
3776,2023-2024,"Kvar gong eg er på vegane, opplever eg omfattande problemsituasjonar ikring skilting, mangel på skilting, mangel på fjerning av skilting og heilt uforståeleg skiltbruk ikring ulike vegarbeid både på fylkes-, riks- og motorvegane inn mot dei større byane. På til dømes E6 mot Oslo er det direkte trafikkfarleg når det brått står til dømes 50 skilt, vogntog på 50–60 tonn må bråstoppe, og ingen veit når fartsgrensene er oppheva.
Kan statsråden forklare kvifor dette skjer, og kva som blir gjort med dette?",Frank Edvard Sve,Fremskrittspartiet,2023-11-29,2023-12-06
3777,2023-2024,"Pensjonsreformen gjør at pensjonene kuttes, i takt med at gjennomsnittlig levealder øker. Partiene bak reformen har argumentert med at folk kan utligne kuttene ved å stå lenger i jobb. Uføre rammes også av kuttene, selv om de har en medisinsk diagnose og vedtak fra Nav på at de ikke klarer å jobbe. For mange friske er det vanskelig å stå i jobb til de er over 70 år, og for uføre er det i hvert fall helt umulig å jobbe seg til å få samme pensjonsnivå som folk fikk før.
Vil statsråden foreslå at uføre skal skjermes for pensjonskutt?",Mímir Kristjánsson,Rødt,2023-11-23,2023-11-29
3778,2023-2024,"Det er mye usikkerhet for ansatte i Helse Nord. Kort etter at det ble foreslått at Narvik sykehus skulle miste akuttfunksjonen inviterte det kommersielle helseselskapet Capio leger i området til et møte. Selskapet har også etablert seg i Mo i Rana, der de også vil utvikle et spesialistsenter.
Hva vil statsråden gjøre for å sikre at ikke usikkerheten som følger av omstillingsprosessen i Helse Nord, nå gjør at sårt tiltrengt helsepersonell blir rekruttert av kommersielle aktører og at helsepersonellmangelen i Helse Nord forverres?",Seher Aydar,Rødt,2023-11-23,2023-11-29
3779,2023-2024,"Stortinget vedtok nyleg å be regjeringa anerkjenna Palestina som ein eigen stat på eit tidspunkt der ei anerkjenning kan ha positiv innverknad på ein fredsprosess. 
Kva er regjeringa sin plan for at dette kan skje, og kva for argument har utanriksministeren for at ei anerkjenning kan ha positiv innverknad på ein fredsprosess?",Ingrid Fiskaa,Sosialistisk Venstreparti,2023-11-23,2023-11-29
3780,2023-2024,"Onsdag i forrige uke kom nyheten om at REC Solar legger ned i Norge. 100 ansatte på Herøya og i Kristiansand mister jobben. Arbeidsplasser, teknologi og kompetanse som er viktig for Norge og den grønne omstillingen, kan gå tapt. Dette forsvinner fort til Kina. Regjeringens Grønt industriløft fremhever solindustrien, men er lite konkret, bortsett fra å gi tilgang til eksisterende virkemidler, vurdere EU-samarbeid og vise til at det kan komme en strategi om ett år.
Hvilke raske grep tar regjeringen for å redde kompetanse og arbeidsplasser i norsk solindustri?",Tobias Drevland Lund,Rødt,2023-11-23,2023-11-29
3781,2023-2024,"Mener regjeringen at Israel har et særlig ansvar for gjenoppbygging av sivil infrastruktur på Gazastripen, og i så fall, hvordan vil regjeringen sørge for at Israel også blir holdt økonomisk ansvarlig for sine ødeleggelser der?",Stine Westrum,Rødt,2023-11-23,2023-11-29
3782,2023-2024,"Mange norsk-palestinere har mistet familie og venner i den grufulle krigen i Gaza de siste ukene, og rundt 200 søstre og brødre har kommet hjem til Norge etter et seks ukers mareritt, innesperret i Gaza. Det er med andre ord mange nordmenn som nå trenger skikkelig helsehjelp.
Har statsråden oversikt over hvilke tilbud de relevante kommunene gir for å ivareta plikten til å hjelpe mennesker i krise, og er statsråden fornøyd med det tilbudet som gis?",Marian Hussein,Sosialistisk Venstreparti,2023-11-23,2023-11-29
3783,2023-2024,"Israel har svara på terrorangrepet den 7. oktober med ei grusom kollektiv avstraffing av heile befolkninga i Gaza. Men også den palestinske befolkninga på Vestbreidda og rundt om i Israel vert straffa for Hamas sitt brutale terrorangrep. Trakassering og vald mot palestinarar har auka i omfang, spesielt på Vestbreidda, der dei valdlege busettarane får fare fram som dei vil, utan at politiet grip inn. Over 200 palestinarar er drepne på Vestbreidda sidan den 7. oktober. Norsk-palestinarar som har søkt om familiegjenforeining, ventar på svar, og nokon har fått avslag. 
Vil statsråden sørge for at det vert gjort ei ny og raskare vurdering av søknadane i ljos av den kritiske situasjonen?",Birgit Oline Kjerstad,Sosialistisk Venstreparti,2023-11-23,2023-11-29
3784,2023-2024,"29. november er FNs internasjonale solidaritetsdag for det palestinske folk. Israels okkupasjon har i 75 år belastet det palestinske sivilsamfunnet gjennom å ødelegge infrastruktur, institusjoner og arbeidsforhold, blant annet ved å raide og terrorstemple sivile menneskerettsorganisasjoner som Al-Haq. Norge har i flere tiår vært en viktig støttespiller for å bidra til at palestinerne kan bygge opp sitt sivilsamfunn. 
Hva tenker statsråden om at en rekke institusjoner i Palestina igjen er ødelagt som et resultat av den massive bombingen av Gaza?",Hege Bae Nyholt,Rødt,2023-11-23,2023-11-29
3785,2023-2024,"I sitt svar på mitt skriftlige spørsmål den 15. november slår næringsministeren fast at han forventer «at alle selskapene der staten er eier ikke bare følger gjeldende lover og regler, men også utøver forsvarlige aktsomhetsvurderinger, også med tanke på humanitærretten».
Kan statsråden bekrefte at dette er i samsvar med de anbefalinger som følger av både FNs veiledende prinsipper for næringsliv og menneskerettigheter (UNGP) og OECDs internasjonale retningslinjer for ansvarlig næringsliv?",Torgeir Knag Fylkesnes,Sosialistisk Venstreparti,2023-11-23,2023-11-29
3786,2023-2024,"Israels grufulle krig mot Gaza har rettet verdens øyne mot et folk som i årtier har vært undertrykt og diskriminert. Blokade, okkupasjon, trakassering, vilkårlig fengsling, vold og drap er snarere normalen enn unntaket for det palestinske folk. I altfor lang tid har verdenssamfunnet lukket øynene, og den internasjonale tilstedeværelsen har blitt svekket snarere enn styrket de siste årene. 
Er utenriksministeren enig i at at den internasjonale tilstedeværelsen i palestinske områder bør økes?",Kirsti Bergstø,Sosialistisk Venstreparti,2023-11-23,2023-11-29
3787,2023-2024,"I en spørreundersøkelse blant landets kommunedirektører, publisert i Kommunal Rapport i august, kom det frem at 44 prosent mener at antallet grunnskoler bør reduseres i den kommende valgperioden. Totalt 223 av 356 kommunedirektører svarte på undersøkelsen.
Er statsråden enig i denne vurderingen?",Kari-Anne Jønnes,Høyre,2023-11-23,2023-11-29
3788,2023-2024,"Forskere ved NTNU frykter strømpriskollaps når det blåser i Nordsjøen, og advarer mot havvindutbyggingen i Sør-Norge. 
Er statsråden enig i at havvindproduksjonen ved Sørlige Nordsjø II og Utsira Nord vil bli ulønnsom når det blåser som mest, og dessuten spesielt dyr når andre land produserer havvindkraft i samme geografiske område samtidig?",Sofie Marhaug,Rødt,2023-11-23,2023-11-29
3789,2023-2024,"Å holde aktører som bryter folkeretten ansvarlige er viktig for å sikre en regelstyrt verdensorden. Norge har tatt en proaktiv rolle når det gjelder å kartlegge ukrainere som kommer til Norge og gjennom å stille personell fra Kripos til disposisjon for Den internasjonale straffedomstolen (ICC). 
Hva gjør regjeringen for at ICC kan etterforske, kartlegge og holde partene i konflikten mellom Palestina og Israel ansvarlige for sine krigsforbrytelser?",Andreas Sjalg Unneland,Sosialistisk Venstreparti,2023-11-23,2023-11-29
3790,2023-2024,"I Aftenposten den 4. august 2023 kom avsløringa om at Tretten bru ikkje tolte meir enn si eiga vekt. Når eit punkt på ei bru som Tretten bru har ei belasting på 211 prosent, vil ho i teorien ikkje tole å halde oppe stort meir enn si eiga vekt. Vegdirektoratet fekk melding om dette i 2016 utan å handle. Det er ein svært alvorleg systemsvikt når Vegdirektoratet og dei ansvarlege der har visst om dette utan å handle, som til slutt enda med brukollaps, der liv kunne gått tapt.
Kva har statsråden gjort for å følge opp dette?",Frank Edvard Sve,Fremskrittspartiet,2023-11-23,2023-11-29
3791,2023-2024,"Fellesforbundet slår alarm om sikkerheten for arbeidsfolk offshore. Folk gruer seg til å dra ut. De er usikre på sikkerheten. Økt bruk av kampanjebasert vedlikehold framfor jevnlig vedlikehold og økt kostnadspress som følge av at man bruker enhetspris framfor timepris, er noe av det som trekkes fram i en rapport fra Safetec fra mars 2023. For ikke lenge siden overtok statsråden ansvaret for Petroleumstilsynet.
Hva gjør statsråden for å sikre arbeiderne offshore og sørge for at de ivaretas på en god nok måte av oljeselskapene?",Lars Haltbrekken,Sosialistisk Venstreparti,2023-11-23,2023-11-29
3792,2023-2024," Mitt spørsmål går til  landbruksministeren: Avsløringene og de ganske forferdelige bildene  vi har sett av dyr som lider hos Aviagen den siste tiden, er svært  bekymringsfulle, men dessverre er det heller ikke overraskende for  oss som har fulgt diskusjonen om dyrevelferd og kyllingproduksjon  en lang stund. Aviagen forsyner som vi vet rundt 70 pst. av norsk  kyllingproduksjon, og det er egentlig ganske maktpåliggende at vi  nå ser på vår produksjon. 

Rådet for dyreetikk, som er opprettet av Landbruksdepartementet, anbefalte i sommer at den hurtigvoksende kyllingrasen Ross 308, som den heter, skulle forbys. Vi ser altså den samme rasen på bildene fra Sverige. Dyrene er så sultne at de spiser hverandre levende. Enkelte av dyrene klarer ikke å gå de siste ukene av levetiden sin. Det har lenge vært ganske kjent at denne rasen er avlet fram for nettopp eksplosiv vekst, og det er det som er utfordringen. Den type avl har vist seg å ha veldig negative konsekvenser for dyrevelferden, så det handler altså om mer enn selve dyreholdet. 

Nortura har nå annonsert at de vil fase ut denne kyllingrasen. Andre satser på saktere voksende kylling. Stortinget har vedtatt at regjeringen skal levere en dyrevelferdsmelding, men foreløpig har regjeringen valgt å skyve på denne meldingen – mot Stortingets vilje, vel å merke – og statsråden har signalisert at han ikke egentlig har tenkt å foreta seg noe som helst i mellomtiden. Han sier han trenger fakta på bordet. 

Mener statsråden at signalene fra Nortura om at de vil gå bort fra hurtigvoksende kylling, da baserer seg på et sviktende faktagrunnlag?

",Lene Westgaard-Halle,Høyre,2023-11-22,2023-11-22
3793,2023-2024," Mitt spørsmål går  til kommunal- og distriktsministeren. 

Byggenæringen sliter sterkt om dagen. Vi ser rapporter, og vi hører fra bedriftene i denne næringen at man ikke har tilstrekkelig med oppdrag. Vi ser det på nyboligsalget, som har falt med 35 pst. det siste året, og igangsettelsen av nye boliger er ned 42 pst. Dette er store svingninger for en næring. 

En vesentlig del av dette har også å gjøre med store statlige prosjekter som er stoppet, som f.eks. samlokaliseringen av Fiskeridirektoratet og Havforskningsinstituttet i Bergen, som jeg må si faller meg tungt for brystet. Det har også med kommunenes rammer å gjøre, for kommunene er en av de store bestillerne til byggenæringen. Når kommunene ikke får noen som helst bistand i form av styrking av tilskudd fra Husbanken, rentekompensasjonsordninger gjennom Kommunalbanken, eller de virkemidlene som ligger der i krisetider som dette, da lurer jeg på når regjeringen skal våkne opp og se hvilken krise man er på vei inn i når det gjelder situasjonen i byggenæringen. 

Vi registrerer at regjeringen ved forrige budsjett skulle ta ned aktiviteten, og da var forslaget å fjerne hele tilskuddet til å bygge nye sykehjemsplasser. Jeg ser at man begynner å komme på bedre tanker der, selv om man bare har lagt inn tilskudd til halve behovet, 1 500 omsorgsplasser. Er det noen nye tiltak på vei? 

",Stig Atle Abrahamsen,Fremskrittspartiet,2023-11-22,2023-11-22
3794,2023-2024," Mitt spørsmål går til kommunal-  og distriktsministeren, og mens han er på vei opp, vil jeg gratulere  ham med ny jobb.

Denne regjeringen har så langt brukt hundrevis av millioner og menneskelige ressurser på å lage nye fylkeskommuner og kommuner og mer byråkrati. Dette er selvsagt penger og ressurser som heller kunne vært brukt på gode tjenester. Regjeringens nyeste prestisjeprosjekt er nå deling av Kristiansand – dette til tross for at det kan koste opp mot 400 mill. kr, svekke tjenestetilbudet, sette viktig utvikling på vent, gi økte gebyrer og svekke kompetansemiljøene. Det er nettopp derfor Kristiansand kommune har stemt nei til både oppdeling og folkeavstemning i flere runder. Også velgerne, som er en av de viktigste høringsinstansene vi har i landet, har gjennom lokalvalg stemt fram de partiene som vil se framover, ikke sette alt i revers. Heller ikke blant velgerne i Søgne var det rop etter Senterpartiets reverseringspolitikk. 

Regjeringens siste forsøk på omkamp mot Kristiansand har vært å fremme et lovforslag om en statlig innbyggerhøring, som ene og alene er en omkamp mot lokaldemokratiet. Forsøket har naturligvis møtt kritikk fra et bredt flertall av norske kommuner. Selv om et dypt splittet SV går inn for lovendringsforslaget, er det fortsatt veldig mye usikkerhet rundt premissene for denne innbyggerhøringen. Både Kristiansand kommune og mange andre kommuner lurer nå på hvordan dette skal gjennomføres, og hvilken betydning de forskjellige resultatene vil ha. 

Mitt spørsmål til statsråd Sande er veldig enkelt: Medfører lovendringen både innbyggerhøring og oppdeling av Kristiansand dersom høringsflertallet vil, og hvor stort må høringsflertallet, valgdeltakelsen og flertallet være for at oppdelingen skal gjennomføres?

",Mudassar Kapur,Høyre,2023-11-22,2023-11-22
3795,2023-2024," Jeg har et spørsmål til næringsministeren  som i høyeste grad angår aktivt statlig eierskap. La det være klart:  Vi er alle glade for våpenhvile – måtte den vare evig. Jeg lurer  likevel på: Vil statsråden bruke sin eiermakt til å instruere statens  våpenprodusenter, overalt hvor de har sine filialer og fabrikker,  til ikke å levere våpen som med all sannsynlighet brukes eller vil  bli brukt i israelske krigshandlinger på Gazastripen?

",Stine Westrum,Rødt,2023-11-22,2023-11-22
3796,2023-2024," Noreg står overfor  ei ganske monumental utfordring dei neste åra. Vi har ei slags dobbel  utfordring. Vi skal både omstille oss til eit lågutsleppssamfunn  på veldig kort tid og slutte å vere så avhengige av olje og gass  som vi er i dag – rett og slett ikkje vere avhengige av olje og  gass i det heile. Vi må rett og slett bruke den arbeidskrafta, den krafta  og den kapitalen vi har i dette landet, og vri det over i ei grøn  retning. Når det gjeld olje og gass, må vi ta i bruk den arbeidskrafta,  den kompetansen og den infrastrukturen som er der i dag, og som  er verdsleiande, og vri desse i retning av grøne prosjekt, viss  vi skal få dette til.

Ein aktiv næringspolitikk er da nøkkelen. I noregshistoria ser vi at ein aktiv næringspolitikk har vore avgjerande for å kome seg gjennom omstillingar. Vi ser det også internasjonalt, der den aktive næringspolitikken no har fått ein ny vår, og det blir satsa knallhardt frå både USA, EU, Kina osv. for å kome i mål. 

Dette er eit tempospørsmål. Vi har ekstremt dårleg tid. I løpet av det siste året blei klimautsleppa i Noreg kutta med 0,8 pst., og allereie innan 2030 skal dei kuttast med 55 pst. Vi har gått 0,8 meter, men skal gå 55 meter, for å lage eit slikt bilde av det, så vi har enormt dårleg tid. Skal vi klare dette, må verkemidla kome raskt i gang. 

Er statsråden einig i visjonen til SV for det grøne skiftet – at det må skje raskt, og at vi må vri alle dei ressursane vi har i Noreg i dag, i grøn retning?

",Torgeir Knag Fylkesnes,Sosialistisk Venstreparti,2023-11-22,2023-11-22
3797,2023-2024," I Stortinget har vi hatt  mange debatter om såkalt aktiv næringspolitikk de siste årene. Mange  av oss har vært skeptisk til det, fordi konsekvensene ofte er at  skattebetalernes penger brukes på prosjekter som ikke er lønnsomme,  at regjeringen plukker ut bransjer og bedrifter de har spesielt  tro på, selv om de ikke har noe grunnlag for å foreta en slik vurdering,  og at det til slutt blir vel så viktig for bedriftene å søke støtte  hos offentlige myndigheter som å konkurrere i et marked. 

En av de næringene regjeringen har pekt på i ulike dokumenter, veikart og strategier, er batterinæringen. Den såkalte aktive næringspolitikken har hatt som eksplisitt mål å utvikle og hjelpe akkurat denne næringen. Blant annet står det i Grønt industriløft at Norge skal videreutvikle en sammenhengende og lønnsom batteriverdikjede, som spenner fra bærekraftig mineralutvikling til resirkulering av batterier. Norge skal være et attraktivt vertsland for lønnsom aktivitet i hele batteriverdikjeden og tiltrekke seg de store batteriinvesteringene og gigafabrikkene. 

Nå er det imidlertid ting som tyder på at det norske batterieventyret begynner å slå sprekker. Selskapet Freyr, som har mottatt et par hundre millioner kroner fra staten i tilskudd i tillegg til lovnader om lånegarantier til en verdi av drøyt 4 mrd. kr, varsler nå at de sannsynligvis ikke vil bygge en gigafabrikk i Mo i Rana likevel, med mindre de får 10 mrd. kr til fra staten. Eventyret i Nordland kan altså være over før det er produsert et eneste batteri, mens skattebetalernes penger er brukt og sannsynligvis tapt for godt. Samtidig har styret og ledelsen fått unormalt høye godtgjørelser til å være et norsk selskap. 

Sett i ettertid, er det noe næringsministeren ville ha gjort annerledes når han nå ser i bakspeilet og innser at skattebetalerne sannsynligvis vil tape et par hundre millioner kroner på det havarerte batterieventyret i Mo i Rana? 

",Sivert Bjørnstad,Fremskrittspartiet,2023-11-22,2023-11-22
3798,2023-2024," Mitt spørsmål går  til næringsministeren.

Eksportverdiene er nå høye. Når kroneverdien og kronekursen har falt betydelig, er ikke det noen overraskelse. Det er bra at det etableres mange nye foretak, men enkeltpersonsforetak gir oss ikke mange nye arbeidsplasser i privat sektor.

Vi ser av snuoperasjonen i regjeringens næringspolitikk at det som en gang var stabile og forutsigbare rammevilkår i Norge, gjør at selskaper ikke lykkes med å skalere, vokse og skape flere arbeidsplasser i Norge. Undersøkelsen fra NHO, Rederiforbundet, Finans Norge og Virke viser at det er kun 3 pst. av våre bedrifter som har tillit til regjeringens næringspolitikk.

Det er altså ikke regjeringens retorikk bedriftene ikke liker; det er først og fremst regjeringens politikk bedriftene ikke liker. Politikken ser vi at ligger fast i nok et statsbudsjett. Økt arbeidsgiveravgift som skulle være midlertidig, fortsetter. Økt formuesskatt ligger fast. Innleieregelverket strammes inn.

Den økte arbeidsgiveravgiften er i realiteten skatt på kompetansearbeidsplasser. Det gjør det vanskelig for de bedriftene vi trenger mer av for å komme oss gjennom den digitale grønne omstillingen. For eksempel må typiske teknologi- og IT-arbeidsplasser regne med over 20 000 kr i økt arbeidsgiveravgift per jobb i 2024. Flere oppstartsselskaper vurderer nå å flagge ut kompetansearbeid som følge av avgiften.

Statsråden sier at regjeringen utvikler næringspolitikk etter dialog og innspill fra næringslivet. Jeg går ut fra at næringsministeren ikke har hørt mange som har bedt om høyere arbeidsgiveravgift.

Hva er det som tilsier at det er bra for næringslivet med en økt arbeidsgiveravgift som et samstemt næringsliv opplever som problematisk og veksthemmende?

",Linda Hofstad Helleland,Høyre,2023-11-22,2023-11-22
3799,2023-2024,"REC Solar legger ned sin norske virksomhet, og 100 ansatte mister jobben. Alcoa på Lista vurderer å stenge ned aluminiumsverket og med det 270 arbeidsplasser. Produksjonen ved verket er allerede redusert med 1/3 på grunn av vedvarende høye strømpriser, og med regjeringens videre svekkelse av CO₂-kompensasjonsordningen ser industrien mørkt på framtiden. 
Går det mot avvikling av over 100 års industrieventyr i Norge, stilltiende akseptert av en regjering med monomant fokus kun på nye «grønne satsinger» med subsidiebehov?",Marius Arion Nilsen,Fremskrittspartiet,2023-11-22,2023-11-29
3800,2023-2024,"I avtalen om å anskaffe ammunisjon fra Nammo AS innebærer kontrakten på om lag 4,7 mrd. kroner kun 75 mill. kroner til investeringer i økt produksjonskapasitet. Nammo AS viser i sitt høringssvar til at «[d]et utgjør imidlertid ikke mer enn ca. 0,5 pst. av det som må investeres i artilleriproduksjon. Og størrelsen på det som i dag finnes av bestillinger fra norske myndigheter, gir heller ikke noe grunnlag for større investeringer».
Hvilke konkrete planer har regjeringen for å øke produksjonskapasiteten utover dagens nivå?",Hårek Elvenes,Høyre,2023-11-16,2023-11-29
3801,2023-2024,"Når regjeringen ikke klarer å sikre stabile, rimelige strømpriser til folk og foredling, vokser misnøyen med den rådende politikken. Statsråd Terje Aasland hadde en annen forklaring i Brussel: «In Norway for instance, nationalistic and populistic solutions are becoming increasingly popular, and it is difficult to gain support for the long term perspectives.»
Hvorfor tror statsråden at nærmere 70 pst. ifølge Nettavisen svarer at de ikke har tillit til at politikerne klarer å få ned strømprisene?",Sofie Marhaug,Rødt,2023-11-16,2023-11-22
3802,2023-2024,"Kunnskapsministeren (an)befaler skolene: mobilen skal bort. Her er det ministeren som bestemmer! 
Hvor er det blitt av tilliten til lærerne og skoleeierne?",Margret Hagerup,Høyre,2023-11-16,2023-11-22
3803,2023-2024,"Akuttmottaket i Lofoten har mer enn 3 000 innleggelser for øyeblikkelig hjelp i året. Lofoten har en voksende lokalbefolkning, og mye turisme, tidvis av typen som medfører høy risiko for sykdom eller skade. Sykehuset på Gravdal er i tillegg akuttberedskap for mannskapene om bord i de mange hundre fiskebåtene som hver vinter deltar i lofotfisket. Også dette er arbeid med høy risiko. Sykehuset danner grunnlaget for at det skal være trygt å leve, føde og jobbe i Lofoten.
Hva tenker statsråden om de samfunnsmessige konsekvensene av å svekke akuttberedskapen i Lofoten?",Geir Jørgensen,Rødt,2023-11-16,2023-11-22
3804,2023-2024,"«[H]vilket sykehus har de store bemanningsutfordringene og i forhold til hvilke typer stillinger? Den oversikten har vi ikke fått». Dette forteller Bjørn Bremer, medlem av arbeidsgruppe 1 i Helse Nords omorganiseringsprosess. Han var én av fem i gruppa som tok dissens. Også tillitsvalgte, fagmiljøer og kommunen forteller om en prosess med svakt faktagrunnlag og for liten tid til faktisk involvering av de ulike aktørene.
Hvor mye vekt vil statsråden legge på en anbefaling som er gjort uten at alt dette har vært på plass?",Seher Aydar,Rødt,2023-11-16,2023-11-22
3805,2023-2024,"I vår vedtok Stortinget grunnrenteskatt på havbruk. Som kjent er det òg fastsett at det skal opprettast eit prisråd, og i juni sende Finansdepartementet eit forslag om prisråd for havbruk og inntektsfastsetting i grunnrenteskatten på høyring. Det er nå nokre få veker til prisrådet skal fungere, men endå er ikkje forskrifta vedtatt, medlemmene oppnemnt, rammene lagt og viktige spørsmål avklart.
Kva tid kan havbruksnæringa vente å få ei avklaring på prisrådet og alle spørsmål knytt til det?",Olve Grotle,Høyre,2023-11-16,2023-11-22
3806,2023-2024,"Næringsrik og nok mat er en forutsetning for at barn skal kunne utvikle seg og lære. I dag lever 11 pst. av alle barn i Norge i fattigdom, og mange familier har faktisk ikke nok mat. Som ordfører i Stavanger prioriterte statsråden innføring av gratis skolemat høyt. 
Vil statsråden gjøre det samme nasjonalt, og prioritere innføringen av gratis skolemat i grunnskolen eller i videregående utdanning?",Hege Bae Nyholt,Rødt,2023-11-16,2023-11-22
3807,2023-2024,"Helse- og omsorgsministeren har tidligere uttalt at avslag på søknad om kontinuerlig glukosemåler begrunnet med økonomi ikke skal forekomme. I mars sendte fagdirektørene i de regionale helseforetakene et brev til sykehusene som i praksis stoppet all tildeling av kontinuerlig glukosemåler til pasienter med diabetes type 2. Bakgrunnen for dette var, etter fagdirektørenes syn, manglende tilførte økonomiske midler. 
Vil statsråden stå inne for en praksis ved sykehusene der økonomi styrer tildeling av medisinsk utstyr og ikke pasientens reelle medisinske behov?",Bård Hoksrud,Fremskrittspartiet,2023-11-16,2023-11-22
3808,2023-2024,"Den 14. november var verdens diabetesdag. Dagens Medisin publiserte en sak der Diabetesforbundet roper et varsko om diabetesbehandlingen i Norge. Forbundet peker på urimeligheten ved at pasienter med diabetes type 1 får kontinuerlig glukosemåler, mens de om lag 50 000 pasientene som har diabetes type 2, og som bruker insulin, ikke har en slik rett.
Vil statsråden sørge for at sensor for måling av glukose blir innvilget gjennom blåreseptforskriften, slik at alle mennesker som bruker insulin, får lik tilgang til moderne diabetesteknologi?",Morten Wold,Fremskrittspartiet,2023-11-16,2023-11-22
3809,2023-2024,"Etter 18 år i Norge mistet en kvinne oppholdstillatelsen sin, etter at hun og moren selv oppsøkte politiet og tilsto å ha oppgitt uriktig nasjonalitet i sin asylsøknad. UDI oppgir at kvinnens tilknytning til Norge gjennom 18 år, fra hun var 13 år, er opparbeidet på uriktig grunnlag, og dermed tillegges liten vekt. 
Hvordan mener statsråden at barn som kommer til Norge skal ha et insentiv for å rydde opp i uriktigheter, dersom tilknytningen ikke skal tillegges vekt og konsekvensene blir dramatiske?",Andreas Sjalg Unneland,Sosialistisk Venstreparti,2023-11-16,2023-11-22
3810,2023-2024,"Lovforslaget om å innføre bestemmelsen i § 26 tredje ledd i statsborgerloven, om at barn ikke skal rammes av foreldrenes eller besteforeldrenes handlinger, ved for eksempel at disse har oppgitt uriktige opplysninger, ble etter behandling i Stortinget enstemmig vedtatt.
Vil statsråden iverksette tiltak for å sørge for at den samme vurderingen, at barn ikke skal rammes av familiemedlemmers handlinger, gjøres i saker som omhandler tilbakekall av midlertidige og permanente oppholdstillatelser?",Tobias Drevland Lund,Rødt,2023-11-16,2023-11-22
3811,2023-2024,"Oslo-politiet slår alarm. De frykter mer kriminalitet som en følge av at det har blitt vanskeligere å raskt utvise kriminelle utlendinger. Politiet anslår at 50 pst. færre kriminelle utlendinger nå sendes ut av landet. Dette dreier seg om ulike typer kriminalitet. UDIs retningslinjer om bortvisning av tredjelandsborgere med opphold i et annet Schengen-land omtales av UDI som «midlertidige». UDI oppgir at de venter på ev. instruks og regelverksendring.
Vil statsråden komme med en instruks eller forslag til lovendring slik at politiet kan utvise kriminelle utlendinger raskt?",Mari Holm Lønseth,Høyre,2023-11-16,2023-11-22
3812,2023-2024,"Yr gjorde jobben sin og varslet om snø og vanskelige kjøreforhold, men det ser ut til å være grunnleggende mangler ved beredskapen for å holde norske veier åpne vinterstid. Statens vegvesen har åpenbart ikke hatt god nok kontroll på utenlandske vogntog som mandag 30. oktober stoppet trafikken i timevis på nedslitte sommerdekk. I Oslo hadde bare 40 av 183 busser fått på vinterdekk. Jeg forstår ikke hvordan vinteren kan komme overraskende på norske myndigheter.
Kan statsråden forklare hvordan det er mulig at Norge stopper opp ved snøfall, og hvor er beredskapen?",Frank Edvard Sve,Fremskrittspartiet,2023-11-15,2023-11-22
3813,2023-2024," Mitt spørsmål går, ikke  overraskende, til forsvarsministeren. 

I redegjørelsen om viktige EU- og EØS-saker i går omtalte utenriksministeren EUs program for sikker rombasert kommunikasjon, Secure Connectivity, der IRIS2 er en vesentlig del. Kort oppsummert skal dette programmet sørge for trygg kommunikasjon og dataoverføring mellom EUs medlemsland uten å være prisgitt andre land eller kommersielle aktører. I den kraftig forverrede sikkerhetspolitiske situasjonen vi står i, er det veldig viktig å kunne kommunisere trygt, både mellom land og mellom lands forsvar, og med de landene vi samarbeider tett med i fred, krise og krig. 

Utenriksministeren var i redegjørelsen helt tydelig på at EU, delvis som en konsekvens av global utvikling og globale utfordringer, nå fører en mye bredere, mer enhetlig, helhetlig og mye raskere politikkutforming enn tidligere. Det er noe Høyre har påpekt lenge. EU skiller nå også tydeligere på medlemmer og ikke-medlemmer, og for å få gjennomslag for norske interesser må vi være enda tidligere ute. Utenriksministeren var også klar på at EU i økende grad setter tydeligere grenser for ikke-medlemmer. 

Da komiteen hadde budsjetthøring i oktober, kom det fram en sterk bekymring for om Norge kommer til å kunne delta i Secure Connectivity. Det ligger jo utenfor rammene for EØS-avtalen, og vi må da framforhandle en særavtale med EU på dette feltet. 

Selv om regjeringa mener at dialogen med EU er konstruktiv, har det heller ikke på dette feltet kommet i gang reelle forhandlinger. Det har det som kjent heller ikke gjort når det gjelder EUs forsterkede helseberedskap og norsk tilknytning der. I tillegg er det sånn at industritoget for rom- og forsvarsindustrien går nå, og det har allerede vært utlysninger hvor konsortier har fått melde inn bud og norske ikke har fått delta. 

Spørsmålet er: Hva vil konsekvensene være for sikkerhet, beredskap og operativ evne av å stå utenfor EUs samarbeid her? 

",Ine Eriksen Søreide,Høyre,2023-11-15,2023-11-15
3814,2023-2024," Mitt spørsmål  går til arbeids- og inkluderingsministeren.

Norge tar nå imot flere ukrainske flyktninger enn både Sverige, Danmark og Finland til sammen. På det meste har det kommet rundt 1 000 flyktninger i uken, og dette utfordrer samfunnet på flere områder. Kommunene strekker seg svært langt for å levere de tjenestene som kreves. Vi stiller oss veldig bak den flotte innsatsen som gjøres ute i kommunene for å få dette til, men det er avgjørende viktig at vi lykkes med å få flest mulig ut i jobb for å dempe kostnadene mest mulig.

Ved starten av krigen vedtok Stortinget et hurtigspor for ukrainske flyktninger for at flere skulle komme rett ut i jobb. Vi har nå fått en del erfaring med hvordan integreringsarbeidet med ukrainske flyktninger går.

Kostnader over statsbudsjettet for innvandring og integrering ligger fire ganger høyere i Norge enn i Sverige og hele ti ganger høyere enn i Danmark dersom vi ser det i forhold til innbyggertall. Vi skulle jo tro at Norge har gode integreringsresultater siden vi bruker så mye penger på integrering, men det ser dessverre ikke slik ut. Danmark, som bruker 5,3 mrd. kr på innvandring og integrering i året, har klart å få 53 pst. av ukrainerne ut i arbeid. Norge, som bruker over 23 mrd. kr i året på innvandring og integrering, har bare klart å få 19 pst. av ukrainerne ut i arbeid.

Hvorfor mener ministeren at Norge lykkes så dårlig med å sysselsette ukrainske flyktninger i forhold til det Danmark og Sverige gjør?

",Alf Erik Bergstøl Andersen,Fremskrittspartiet,2023-11-15,2023-11-15
3815,2023-2024," Jeg vil starte med  formelt å gratulere Bjelland Eriksen med å bli statsråd for et viktig  departement. Klima- og miljødepartementet er ikke bare symbolsk,  selv om noen tv-skapere prøver å påstå at det er det, og i hvert  fall ikke nå. 

Da Høyre satt i regjering, fikk vi snudd utslippstrenden, og utslippene gikk ned med 9 pst. Et av de viktigste grepene vi gjorde, var å inngå et forpliktende klimasamarbeid med EU. Det kommer nå en tsunami av klimaregelverk fra EU som vil legge rammene for hvordan vi skal nå klimamålene våre. 

En av statsrådens viktigste oppgaver er å sikre at Norge og norsk næringslivsindustri henger med i svingene. Det har dessverre vist seg å være litt vanskelig når Arbeiderpartiet samarbeider med et EU-skeptisk senterparti. Et godt eksempel på det er CBAM, den nye karbontollen til EU, som skal hindre at europeisk industri flagger ut på grunn av høyere kvotepris. Ordningen er vedtatt. En toårig prøveperiode er i gang. Norsk industri, som leverer rundt 40 pst. av aluminium og silisium i Europa, får ikke være med og høste erfaringer fordi regjeringen ikke har klart å bestemme seg for om Norge er med eller ei. 

Uenighet i regjeringen hindrer nå avklaring i flere viktige klimasaker fra EU. Regelverk på skog- og arealbruk har blitt nevnt. Fjerde energimarkedspakke er en annen slik sak. Det setter Norges deltakelse i både kvotemarkedet, det indre markedet og det europeiske kraftsystemet på spill.

Jeg tenker det må være vanskelig for statsråden å dra til Brussel for å snakke om gjennomføring av felles kuttmål med EU, når halve regjeringen nekter å innføre reglene som skal gi oss de kuttene. Mitt spørsmål til statsråden er: Hvordan skal han sikre at intern EU-krangel i regjeringen ikke fortsetter å svekke klimaomstillingen og forutsigbarheten for industrien?

",Mathilde Tybring-Gjedde,Høyre,2023-11-15,2023-11-15
3816,2023-2024," La meg starte med å ønskje  statsråden til lykke, og ikkje minst lykke til med ein viktig jobb  for klima og natur. Mitt spørsmål handlar om samanhengen mellom  nettopp dei to.

Den førre, borgarlege regjeringa inngjekk ein forpliktande klimaavtale med EU. Han handla om å redusere klimagassutsleppa våre i ulike sektorar, men han handla også om å stoppe tapet av natur i Noreg, fordi nedbygging av skog, våtmarker og anna grønt areal bidreg til store utslepp, og det er ein viktig del av klimaløysinga å forhindre det. Det betyr at vi har eit utsleppsbudsjett også for kor mykje natur vi kan øydeleggje. Her ligg Noreg svært dårleg an. 

Med politikken til regjeringa per i dag ligg vi an til å få eit utsleppsgap på 6,7 millionar tonn årleg i denne stortingsperioden. ESA har allereie retta sterk kritikk mot Noreg for manglande oppfølging av klimaavtalen med EU generelt og denne delen, som handlar om skogareal, spesielt. Difor har Venstre i heile denne stortingsperioden etterlyst kva regjeringa har tenkt å gjere med det. 

På fredag kom svaret. Då la klima- og miljøministeren fram ein proposisjon i statsråd der ein ber om fullmakt frå Stortinget til å kjøpe skogkredittar og utslippseiningar frå europeiske land som er flinkare til å ta vare på naturen sin enn vi er. Den berekna prislappen for norske skattebetalarar er førebels på 3 mrd. kr – dersom det i det heile finst kredittar å kjøpe, då, for det er også høgst usikkert, noko regjeringa sjølv seier.

Spørsmålet mitt til klima- og miljøministeren vert difor: Er verkeleg løysinga til regjeringa på naturtap i Noreg å betale andre land for å ta vare på sin natur, og kva kjem regjeringa til å gjere dersom ein ikkje får kjøpt slike skogkredittar?

",Sveinung Rotevatn,Venstre,2023-11-15,2023-11-15
3817,2023-2024," Mitt spørsmål går også  til klima- og miljøministeren – som det ser ut til at han helt korrekt  har gjettet. 

Gruvedrift på havbunnen kan ha svært store konsekvenser for miljøet. Miljødirektoratet har pekt på at regjeringens åpningsprosess for gruvedrift på havbunnen ikke oppfyller minstekravene til en konsekvensutredning etter havbunnsmineralloven. Beslutningen kan også bryte med våre internasjonale miljøforpliktelser. Advokatfirmaet Wikborg Rein konkluderer med det samme og mener at Norges åpningsbeslutning kan være et brudd med både nasjonalt og internasjonalt lovverk. Da er mitt spørsmål til klima- og miljøministeren: Hvordan kan statsråden forsvare at regjeringen overkjører sitt eget miljøfaglige direktorat og risikerer brudd på viktige internasjonale miljøavtaler midt i en global natur- og miljøkrise?

",Lars Haltbrekken,Sosialistisk Venstreparti,2023-11-15,2023-11-15
3818,2023-2024," Mitt spørsmål går til Andreas  Bjelland Eriksen. Jeg ønsker å gratulere statsråden med nye oppgaver,  og med hans – og nesten min – bakgrunn bør det være gode muligheter  for å oppnå gode resultater for ham som klimaminister.

Statistisk sentralbyrå har kommet med oppdaterte tall på klimagassutslippene i Norge, som viser at utslippene ble redusert med 0,8 pst. i fjor. Da har utslippene blitt redusert med 4,6 pst. siden 1990. Det betyr at vi de neste seks årene må kutte mer årlig enn vi har klart de siste 30 årene. Det høres ikke særlig realistisk ut, og det er det faktisk flere som er enig med meg i. Finansminister Trygve Slagsvold Vedum var blant flere partiledere som under Arendalsuka ga tilbakemelding om at han ikke hadde tro på at Norge ville nå klimamålene. I denne situasjonen, hvor deler av regjeringen ikke har tro på at en kommer til å nå klimamålsettingene, velger regjeringen å fremme sak for Stortinget hvor de forsterker klimamålene ytterligere. Fra en ambisjon om minst 40 pst. klimakutt i 2015 har vi nå økt til minst 55 pst. i 2023. Mens man altså i realiteten har kuttet mindre enn 5 pst., har vi samtidig økt ambisjonene med 15 pst. 

Det er vanskelig å se hvor gevinsten ligger i en slik symbolpolitikk. Dette vil fort gå ut over arbeidsplasser og verdiskaping og ikke minst føre til økte kostnader for vanlige bedrifter og folk flest. Nå kan jeg selvfølgelig gjerne stille spørsmål til statsråden om han har tro på at han klarer å kutte de nødvendige utslippene fram til 2030, men jeg har mistanke om hva jeg vil få til svar, så jeg har mer lyst å spørre hvordan han har tenkt å gjennomføre det, og hvordan han har tenkt å finansiere det.

",Terje Halleland,Fremskrittspartiet,2023-11-15,2023-11-15
3819,2023-2024," Mitt spørsmål er til arbeids-  og inkluderingsministeren.

I Norge har vi for mange som står utenfor arbeidslivet i arbeidsfør alder. Det er et problem av flere grunner. Det utfordrer bærekraften i velferdssamfunnet vårt, men det er også en utfordring for den enkelte – for vi vet at å komme i jobb er den beste veien ut av fattigdom, og at å være i jobb ikke bare innebærer lønn på konto, men et fellesskap, en følelse av å være inkludert. Derfor må vi også sørge for at det finnes jobber for dem som står utenfor arbeidslivet, og at det finnes arbeidsgivere som tør å ta sjansen på noen av dem som sliter med å komme i jobb i dag, ja til og med sliter med å bli innkalt til intervju. Vi vet at dette bl.a. er mennesker med nedsatt funksjonsevne, og de som har såkalt hull i cv-en. 

I 2018 satte derfor Solberg-regjeringen i gang det som ble kalt inkluderingsdugnaden. Det har vært laget mange pakker og tiltak for å løfte ulike mennesker inn i jobb, rettet inn mot dem som står utenfor, men det nye her var å snu oppmerksomheten mot arbeidsgiverne. Det var et prosjekt som innebar at Nav fikk ekstra midler. Det ble laget digitale løsninger for at bedrifter kunne melde inn behov til Nav, både om hvilke folk de trengte, og for å få informasjon om hvilke hjelpemidler Nav kunne stille opp med. Hovedsammenslutningene på både arbeidstaker- og arbeidsgiversiden sluttet seg også til denne dugnaden. 

Dersom man skal be alle andre om å bli bedre på noe, er det viktig at staten viser alvor ved selv å stille opp. Derfor satte Solberg-regjeringen et krav om at 5 pst. av alle nyansettelser i staten skulle være mennesker med hull i cv-en eller nedsatt funksjonsevne. Dette skulle også rapporteres på hvert år. Nå har Støre-regjeringen fjernet dette kravet til staten og dermed redusert oppmerksomheten om dette innenfor statlige etater. Hvorfor har regjeringen fjernet kravet til seg selv? 

",Henrik Asheim,Høyre,2023-11-15,2023-11-15
3820,2023-2024,"Resultatene fra Politiets innbyggerundersøkelse 2022 viser at Sør-Vest politidistrikt sammenlignet med andre politidistrikt har lav tillit hos innbyggerne, og at tilliten i regionen i tillegg har falt fra 82 pst. i 2017 til 59 pst. i 2022. Samtidig kan vi se at oppklaringsprosenten i distriktet er blitt redusert fra ca. 53 pst. i 2017 til 37,1 pst. i 2023.
Er statsråden bekymret for disse tallene og utviklingen, og hva vil statsråden gjøre for at politiet skal få høyere oppklaringsprosent og økt tillit?",Roy Steffensen,Fremskrittspartiet,2023-11-09,2023-11-15
3821,2023-2024,"Når politiet i løpet av høsten skal revidere egne rutiner for håndtering av saker om savnede asylbarn, hvilke utfordringer mener statsråden det er viktig å adressere, og på hvilken måte skal dette gjøres?",Ingvild Wetrhus Thorsvik,Venstre,2023-11-09,2023-11-15
3822,2023-2024,"Statsråden har til NRK sagt at regjeringen øker bevilgningene til omsorgssentrene som har ansvar for enslige mindreårige asylsøkere under 15 år. 
Kan statsråden utdype mer i detalj hva hun og hennes departement har gjort for å forhindre at enslige mindreårige asylsøkere forsvinner på hennes vakt?",Tobias Drevland Lund,Rødt,2023-11-09,2023-11-15
3823,2023-2024,"Det er snart eit år sidan NRK avslørte at 432 born og unge som kom hit til Noreg som einslege mindreårige asylsøkarar, har forsvunne utan ein skikkeleg innsats for å finne dei. Justis- og beredskapsministeren lova å ta tak i dette og skjerpe rutinane.
Kva har statsråden gjort i løpet av dette året for at desse borna blir funne?",Birgit Oline Kjerstad,Sosialistisk Venstreparti,2023-11-09,2023-11-15
3824,2023-2024,"14. november kommer et titalls ordførere og næringsliv fra hele prisregion NO2 til Stortinget for møter på Stortinget og med regjeringen. Budskapet er tydelig, dagens strømpriser og prisforskjeller mellom Sørlandet og Øst- og Vestlandet er uakseptable, uholdbare og må tas tak i. Undertegnede har foreslått flere tiltak som kunne forbedret situasjonen, samt etterlyst handling fra regjeringen utallige ganger. Det svares med mer kraft, mer nett og mer enøk, men dette er langt fram.
Kommer regjeringen med løsninger som virker snarlig?",Marius Arion Nilsen,Fremskrittspartiet,2023-11-09,2023-11-15
3825,2023-2024,"Det nærmer seg jul, noe som ikke minst er synlig utenfor Stortinget, hvor det er rigget opp både julemarked og pariserhjul. Men ikke alle gleder seg. Tall fra Frelsesarmeen viser at én av fem nordmenn vurderer å avlyse hele eller deler av jula. De har rett og slett ikke råd til julefeiring. I fjor ble det tatt flere grep for å redde jula. Det gjaldt både millioner til frivilligheten og ekstraordinær utbetaling av sosialhjelp.
Kan vi vente oss lignende grep i år, og er det håp om at pengene kommer før tredje søndag i advent?",Mímir Kristjánsson,Rødt,2023-11-08,2023-11-15
3826,2023-2024," Alle skal med, så mitt spørsmål  går til statsråden for forskning og høyere utdanning.

Statsråd Borch har en viktig rolle og oppgave når det gjelder å håndtere den grønne og digitale omstillingen. NHOs kompetansebarometer og kompetansebehovsutvalget viser at nesten syv av ti bedrifter har utfordringer med å få tak i arbeidskraft med riktig kompetanse. Universiteter og næringslivet har slått alarm om manglende rekruttering til realfag. Over tid vil dette kunne svekke vår evne både til verdiskaping og til å håndtere nødvendig omstilling. 

Den grønne og digitale omstillingen krever strategisk satsing og investering i kunnskap, kompetanse, innovasjon og forskning. Jeg vet at det er vanskelig å få budsjettene til å møtes, men jeg er forundret over at statsråder fra Senterpartiet, med finansminister og statsråd for forskning og høyere utdanning, så systematisk ser bort fra at vi må så for å kunne høste.

For andre år på rad foreslår regjeringen å bevilge mindre enn 1 pst. av BNP til forskning. Regjeringen har på sin vakt kuttet kraftig i kompetansemidlene for voksne, som skal bidra til at flere får riktig kompetanse, og man faser gradvis ut tiltak som skulle styrke realfagene i skolen.

Hvor lenge skal regjeringen innta en vente-og-se-holdning til den grønne og digitale omstillingen?

",Jan Tore Sanner,Høyre,2023-11-08,2023-11-08
3827,2023-2024," I dag skal jeg gjøre noe  så sjeldent som å innlede med å si at jeg synes det er veldig bra  at statsråden ser ut til å ta tak i de veldig alvorlige bekymringene  vi har fått angående adopsjon. Det viser at det har vært helt riktig  å utfordre – i denne sal, men også skriftlig – denne problematikken,  mange ganger. Det synes jeg barneministeren skal ta til seg, at det  blir lagt merke til at man kan ta grep når det må gjøres.

På den annen side har jeg som barnas stortingsrepresentant en oppgave i å gi de minste barna, slike som ikke har en stemme, en mulighet for å legge fram sin sak i denne salen. Derfor er jeg veldig bekymret når vi kan lese oppslag i både Bergens Tidende og leserinnlegg i Stavanger Aftenblad som viser til at Bufetat «svikter de minste – igjen». Dette henviser til at Bufetat nå ønsker å rasere, vil jeg kalle det, det tilbudet som region vest senter for foreldre og barn har i Førde, Bergen og Stavanger. Det vil rett og slett på veldig brutalt vis kanskje oppløse et helt fagmiljø, men det vil også medføre at barn og familier må reise helt fra Førde til Haugesund for å få nødvendig hjelp. Mitt spørsmål til statsråden er om hun er kjent med den alvorlige situasjonen for region vest senter for foreldre og barn og de alvorlige konsekvensene dette kan få for fagmiljøer, men ikke minst for barna og deres familier.

",Silje Hjemdal,Fremskrittspartiet,2023-11-08,2023-11-08
3828,2023-2024," Mitt spørsmål går til statsråd  Toppe. Jeg må bare si at etter foregående spørsmålsrunde kan dette  framstå litt som et i-landsproblem, men jeg er sikker på at Stortinget  kan klare å håndtere både den forferdelige situasjonen i Israel  og på Gaza og litt mer hjemlige problemer.

Det har vært snakket mye om dyrtiden vi nå lever i, og konsekvensene dette har for veldig mange. Det siste folk trenger nå, er at selskaper og bedrifter skor seg på unødvendige og ulovlig høye gebyrer. Finansavtaleloven er klar: Det er ikke lov å kreve inn et betalingsgebyr som er høyere enn utgiftene selskapene har til fakturering. Likevel er praksis i mange bransjer dessverre å avkreve langt høyere gebyrer enn det loven tillater, ofte mellom 70 og 80 kr, og i de verste tilfellene jeg har lest om, opptil 100 kr.

Norges Bank beregnet for en tid tilbake gjennomsnittskostnaden for å utstede en papirfaktura og fant at denne var mellom 3 og 6 kr. Så her handler det om grov overfakturering av gebyrer, noe som genererer høye inntekter til selskapene på bekostning av vanlige folk. Noen eksempler på dette er primærhelsetjenesten og fastlegekontorene, hvor det er høye gebyrer på både papirfaktura og pdf-faktura som sendes på sms og via e-post. Det samme gjelder strømselskaper og parkeringsbransjen, og i telebransjen er det altfor mange eksempler på at dette skjer. Beregninger har f.eks. vist at Telenor har antatte inntekter på godt over 300 mill. kr på sin gebyrvirksomhet.

Flere selskaper i ulike bransjer forteller åpent at de høye gebyrene også er ment for å tvinge kundene over på digitale løsninger. Men ikke alle kan bruke digitale løsninger, og dette er også ulovlig, ifølge Finanstilsynet. Forbrukerrådet har vært klare på at dette må det gripes fatt i, og flere medier har løftet fram mange eksempler på denne uheldige praksisen. I VG i går var overskriften på VG Leder «Gebyrgribbene må stoppes».

Hva tenker statsråden om at kunder, pasienter og brukere blir avkrevd skyhøye og ulovlige gebyrer når de skal betale for varer og tjenester?

",Turid Kristensen,Høyre,2023-11-08,2023-11-08
3829,2023-2024," 1 392 norske helsepersonell  og helsefagstudentar har signert eit opprop i solidaritet med helsepersonell  i Gaza. 1 392 helsearbeidarar har heva stemma. Dei nektar å sitja  stille medan kollegane deira blir frårøva moglegheita til å gje  helsehjelp til sivilbefolkninga.

Dei fleste helsefasilitetar i Gaza er no ikkje-fungerande som følgje av mangel på straum, drivstoff og skader på bygningar. Ambulansar, sjukehus og helsepersonell blir bomba, medan hardt skadde pasientar strøymer til for å få hjelp av utslitne helsearbeidarar utan medisinar, utan straum, utan rein vatn.

Angrepet mot Gaza etter Hamas’ terrorangrep 7. oktober saknar sidestykke. Fleire ungar har blitt drepne i Gaza dei siste vekene enn i alle konfliktar til saman i løpet av eit heilt år dei siste åra. Og Israel viser ingen teikn til å dempa seg. 

Eg møtte Sara og Emma i går, dei to som står i spissen for oppropet frå norske helsearbeidarar. Dei hever stemma, og dei vil gjera meir for å stoppa den meiningslause bombinga av uskuldige ungar og vaksne. Men dei spør, og mange andre fortvilte menneske spør: Gjeld ikkje dei universelle, humanitære prinsippa òg for palestinarar? Kva gjer dei folkevalde? Kva gjer regjeringa? Dei ser at angrepa fortset med uminska styrke, dei ser tusentals drepne, skadde og vettskremte ungar, og dei ser vestlege leiarar som ikkje lenger er opptekne av folkeretten og krigens reglar, men som gjev Israel vide fullmakter til å fortsetja bombinga.

Kva er utanriksministerens beskjed til alle dei som hever stemma og vil bidra, men som ikkje ser noko håp?

",Ingrid Fiskaa,Sosialistisk Venstreparti,2023-11-08,2023-11-08
3830,2023-2024," Verden ble endret 7. oktober,  da terrororganisasjonen Hamas angrep Israel på bestialsk vis. Likevel  fortsetter regjeringen dialogen med terroristene, som har brent  mennesker levende, halshugget og henrettet barn, eldre, kvinner  og menn. 

Den 16. september 2022 døde Mahsa Amini i Iran av skader hun ble påført av moralpolitiet, fordi hun hadde på hijaben feil. Etter dette er det tusenvis av modige menn og kvinner som har stått opp mot det ekstreme regimet i Iran, mange med livet som innsats. Likevel møter Norge opp på feiringen av regimet, og senest lørdag hadde statsministeren telefonkontakt med Irans president. I etterkant av terrorangrepet på Israel så vi jubelscener i Iran, bl.a. fra parlamentet, fordi Hamas lykkes med å drepe jøder. Iran ønsker å utslette staten Israel. 

Samtalen føyer seg inn i rekken av eksempler på at regjeringen har regelmessig kontakt med diktaturer, kvinneundertrykkende regimer og terrororganisasjoner. Men kontakten med Russland er bare av praktisk karakter, som naboland, etter deres invasjon i Ukraina. Regjeringen har heller ikke, meg bekjent, kontakt med Al Qaida eller IS. 

Fremskrittspartiet er imot at Norge skal ha en rolle hvor vi gjennom å pleie kontakt bidrar til å legitimere regimer og terrororganisasjoner som hater alle de demokratiske verdiene vi står for. 

Det framstår som svært inkonsekvent at regjeringen har jevnlig kontakt med Iran, med et autoritært styre som dreper og undertrykker egne innbyggere, og terrororganisasjoner, som Hamas og Hizbollah, samtidig som det tilsynelatende også går en grense for regjeringen, ved at man ikke har dialog med IS eller Al Qaida og heller ikke kontakt med Russland på politisk nivå. Finnes det en grense, med objektive kriterier, for hvilke stater, regimer og organisasjoner regjeringen mener det ikke er hensiktsmessig å ha dialog med politisk eller administrativt? 

",Sylvi Listhaug,Fremskrittspartiet,2023-11-08,2023-11-08
3831,2023-2024," Helt avgjørende for en tostatsløsning  er åpenbart at Israel må avslutte ulovlige bosettinger og vold på  Vestbredden, som også utenriksministeren var inne på. Den 3. november  uttalte FNs kontor for menneskerettigheter at mens mye av verdens  oppmerksomhet har vært fokusert på krigen mellom Israel og Hamas  på Gazastripen, er situasjonen på den okkuperte Vestbredden, inkludert  Øst-Jerusalem, bekymringsfull og presserende.

Mitt spørsmål er: Hvordan vurderer utenriksministeren faren for at krigen i enda større grad vil spre seg til Vestbredden, enten politisk eller militært?

",Guri Melby,Venstre,2023-11-08,2023-11-08
3832,2023-2024," Venstre fordømmer selvsagt den  grusomme volden som befolkningene i både Israel og Palestina utsettes  for, på det sterkeste. Menneskerettighetene er ukrenkelige, de er  allmenne, og de tilhører hver palestiner og hver israeler. Lidelsene som  vi ser nå i Gaza, blir dessverre mer grusomme for hver dag som går.  Humanitærarbeidere beskriver det som et inferno av død.

Likevel, midt i denne grusomme situasjonen er vi også forpliktet til å tenke langsiktig. Målet om en tostatsløsning som inkluderer et fritt og selvstendig Palestina, må ligge fast. Netanyahu uttalte mandag at Israel vil overta det overordnede sikkerhetsansvaret for Gaza etter krigen. Dette er jeg svært bekymret for. Biden har sagt at USA ikke støtter Netanyahus plan. EU-kommisjonen har kommet med sitt alternative forslag.

Mitt spørsmål til utenriksministeren er: Hva er regjeringens mening om disse initiativene fra EU og fra FN? Hvordan jobber regjeringen diplomatisk for å sikre at Gazas framtid er som en del av en selvstendig palestinsk stat?

",Guri Melby,Venstre,2023-11-08,2023-11-08
3833,2023-2024," Mitt spørsmål går til  utenriksministeren, som jeg også formelt vil gratulere og ønske  velkommen i ny rolle. 

I går var det en måned siden Hamas’ brutale terrorangrep mot Israel, der over 1 400 mennesker ble drept. Uskyldige sivile var målet for grusomhetene. Hamas tok over 220 gisler som nå holdes fanget i Gaza, og så langt er bare fire av dem sluppet fri. Hamas må uten betingelser løslate gislene og stoppe rakettangrep mot Israel, da det er brudd på krigens folkerett å ta gisler. 

Jeg tror vi alle er sterkt preget av de grusomme forholdene på Gaza nå, og etter en måned med israelske motangrep er de sivile lidelsene enorme. Bildene vi ser, og historiene som fortelles, er hjerteskjærende. Over 10 000 mennesker er drept, og over 4 100 av dem er barn. Sykehusene er uten strøm og medisiner, og det rapporteres om at det gjennomføres amputasjoner på barn uten bedøvelse. Det er et desperat behov for mat og vann, og det er ingen steder å flykte til. Dette kan ikke fortsette. Høyre har over tid krevd umiddelbar humanitær pause i angrepene for å få inn helt kritisk nødhjelp, og i dag ser vi at G7-landene har bedt om det samme – som Norge også har. 

Israel har rett til å forsvare seg mot terror, men har en klar plikt til å følge krigens folkerett. Den setter bl.a. tydelige krav om å beskytte sivile, skille mellom sivile og militære mål og om forholdsmessighet. Israel bryter nå krigens folkerett. Jeg er dypt bekymret for hvordan dette nå vil utvikle seg, og for at situasjonen kan eskalere ytterligere og spre seg. Det kan spre seg til både Vestbredden og Libanon, og det kan skape en dramatisk destabilisering i hele regionen. Hvilke aktører vurderer utenriksministeren nå som mest sentrale, og hvordan jobber Norge sammen med dem for å presse på for en umiddelbar humanitær pause og for å hindre eskalering og spredning?

",Ine Eriksen Søreide,Høyre,2023-11-08,2023-11-08
3834,2023-2024,Hvordan vil statsråden bidra til at kommunestyrer og fylkesting blir gode skoleeiere?,Kari-Anne Jønnes,Høyre,2023-11-02,2023-11-15
3835,2023-2024,"I likhet med et samla Lofoten er jeg redd. Ingen forsøk på å forklare de lokale forholdene, med brua og flyplassen som blir stengt, og ingen av historiene fra pasienter og fagfolk har nådd fram: Nordlandssykehuset Lofoten foreslås nedgradert til distriktsmedisinsk senter.
Støtter statsråden denne vurderingen, og hva synes statsråden om de tidligere konklusjonene vedtatt av Helse Nord: Lofotens geografiske og værmessige forhold skaper utfordringer med å transportere pasienter og gjør at der må være muligheter for akuttkirurgiske tiltak?",Mona Fagerås,Sosialistisk Venstreparti,2023-11-02,2023-11-15
3836,2023-2024,"Innføringen av pakkeforløp for en rekke kreftdiagnoser utgjorde et tidsskille for norske kreftpasienter. Pakkeforløpene bidrar til at ressurser finner hverandre i sykehus, og at pasienter opplever trygghet og forutsigbarhet når alvorlig sykdom oppstår. Nå kan pakkeforløpene være inne i en kritisk fase, hvor rapportering tyder på at færre og færre pasienter opplever et forløp som skjer innenfor de ønskede frister. 
Er vi i ferd med å miste den gullstandarden som pakkeforløpene har blitt i kreftbehandlingen i Norge?",Tone Wilhelmsen Trøen,Høyre,2023-11-02,2023-11-08
3837,2023-2024,"UDI har midlertidig stanset returer av palestinere med endelig avslag på søknad om oppholdstillatelse til Gaza. Vi ser alle hvor grusom situasjonen i Gaza er nå. Barn, kvinner og menn, syke og gamle drepes daglig av Israels bomber. Men vi ser at den sikkerhetsmessige og humanitære situasjonen for palestinere på Vestbredden også er prekær. 
Når skal regjeringen ta grep for å stanse alle returer også til Vestbredden?",Tobias Drevland Lund,Rødt,2023-11-02,2023-11-08
3838,2023-2024,"BDS-kampanjen, inspirert av den internasjonale kampanjen mot apartheidregimet i Sør-Afrika, har som mål å presse den israelske regjeringen til å avslutte okkupasjonen av palestinske områder gjennom boikott, desinvesteringer og sanksjoner. Høyre-regjeringa stanset all økonomisk støtte til organisasjoner som støtter BDS-kampanjen, og den sittende regjeringa har videreført denne linja så langt. 
Vil regjeringa nå oppheve denne boikotten av bistandsorganisasjoner som hjelper palestinerne og står opp for folkeretten?",Geir Jørgensen,Rødt,2023-11-02,2023-11-08
3839,2023-2024,"Den 19. oktober 2021 førte Israel opp seks palestinske menneskerettighetsorganisasjoner på sin terrorliste. Daværende utenriksminister Anniken Huitfeldt uttrykte gjentatte ganger bekymring for dette angrepet på det palestinske sivilsamfunnet og sa at Norge ville be Israel gjøre om på terrorstemplingen om det ikke kom tilstrekkelig informasjon som underbygget beslutningen, innen rimelig tid. 
Mener utenriksministeren at over to år er rimelig tid, og vil Norge nå be Israel oppheve terrorstemplingen av disse palestinske menneskerettighetsorganisasjonene?",Mímir Kristjánsson,Rødt,2023-11-02,2023-11-08
3840,2023-2024,"Norge krever ikke sluttbrukererklæring fra NATO-land. Norskeide selskaper som produserer våpen i for eksempel USA, er underlagt eksportkontrollregelverket der og kan selge våpen til land Norge ikke selger forsvarsmateriell til, som Israel. 
Vil regjeringen granske om våpen fra norskeide selskaper har blitt brukt til å utføre krigsforbrytelser, slik blant annet Dagbladet har stilt spørsmål ved, og med krav om sluttbrukererklæring eller på annet vis hindre at norskproduserte våpen kan bli solgt videre til land som fører krig i strid med folkeretten?",Sofie Marhaug,Rødt,2023-11-02,2023-11-08
3841,2023-2024,"Ifølge Verdens helseorganisasjon er totalt 46 av Gazas 72 helsefasiliteter, inkludert tolv av 35 sykehus, ute av drift. Sykehusene som fortsatt er i drift, er fullstendig overbelastet av skadede pasienter og mennesker som søker tilflukt fra bombene. Sykehus blir bombet. Ambulanser blir stoppet av israelske krigskjøretøy. Sykehusene går også tomme for medisiner og drivstoff de er helt avhengige av. Kuvøser og respiratorer må stenges ned. 
Hva gjør Norge for å sikre nødvendig helsehjelp til befolkningen i Gaza?",Seher Aydar,Rødt,2023-11-02,2023-11-08
3842,2023-2024,"Den internasjonale straffedomstolen, ICC, har sagt de vil etterforske mulige krigsforbrytelser begått i Israel, Gaza og på Vestbredden. Israel er ikke med i ICC og avviser innblanding. I 2021 konkluderte domstolen med at den har myndighet til å etterforske og straffeforfølge krigsforbrytelser på Vestbredden, inkludert Øst-Jerusalem og Gaza. Israel har nektet ICC tilgang til okkupert palestinsk område under domstolens jurisdiksjon. 
Hva gjør Norge for at ICC skal få tilgang til å etterforske og straffeforfølge krigsforbrytelser i Palestina?",Marie Sneve Martinussen,Rødt,2023-11-02,2023-11-08
3843,2023-2024,"Per 2. november var det flere hundre nordmenn i Gaza som i likhet med mange andre ikke slipper ut som følge av Israels blokade. Blant disse er familier og barn som har prøvd å komme ut etter at Israels angrep begynte, og som har opplevd at grenseovergangene ble bombet. 
Hva gjør regjeringen for å få en slutt på den folkerettsstridige blokaden og hjelpe norske statsborgere med å evakuere fra Gaza?",Hege Bae Nyholt,Rødt,2023-11-02,2023-11-08
3844,2023-2024,"Det er nyleg igjen avslørt omfattande vanskjøtsel og dårleg dyrevelferd knytt til hurtigveksande kyllingar av rasen Ross 308. Éin av tre norske daglegvarekjeder har allereie slutta å selje produkt av hurtigveksande kyllingar og gått over til produkt frå dyr med normalt vekstmønster.
Vil statsråden, i påvente av lovendringar som forbyr hurtiveksande rasar fjørfe i Noreg slik Venstre allereie har foreslått, oppmode forbrukarar, matkjeder og leverandørar til ikkje lenger å kjøpe eller selje produkt frå hurtigveksande kyllingrasar?",Alfred Jens Bjørlo,Venstre,2023-11-02,2023-11-08
3845,2023-2024,"«Det er skremmende å se på», sier kommunedirektøren i Asker til Nettavisen 28. oktober om at kommunen taper inntekter fordi regjeringens skattepolitikk har bidratt til stor utflytting fra landet. Asker er ikke den eneste kommunen som berøres. 
Har statsråden oversikt over hva utflyttingen har betydd for norske kommuner?",Helge André Njåstad,Fremskrittspartiet,2023-11-01,2023-11-15
3846,2023-2024,"Avsløringene knyttet til kyllingholdet hos Aviagen i Sverige er svært bekymringsverdige, all den tid dette ikke bare er kyllingrasen som brukes i Norge, men også at svenske egg er opphavet til våre kyllinger. Rådet for dyreetikk, som er oppnevnt av Landbruksdepartementet, har vært klare i sin anbefaling om å forby rasen, mens Bondelaget aktivt har motarbeidet dette.
Er statsråden enig med sitt eget råd eller med Bondelaget i denne saken?",Lene Westgaard-Halle,Høyre,2023-11-01,2023-11-08
3847,2023-2024," Den 9. august vil gå inn  som en dato da vi alle husker uværet «Hans». På det verste var all  trafikk mellom Oslo og Trondheim stengt, to steder på E6 og rv. 3  mellom Rena og Alvdal. Rv. 7 mellom Hønefoss og Geilo var stengt,  E16 mellom Bagn og Aurdal, rv. 4 mellom Roa og Gran osv. Det var  77 stengte fylkesveier, og flere jernbanelinjer måtte stenges. 

Nå har statsråden og jeg diskutert dette før, men det er Randklev bru som er det mest alvorlige. Den brua raste sammen og gjør at Dovrebanen er stengt, at godstrafikken må gå over Rørosbanen, noe som igjen fører til at det blir mindre persontrafikk på Rørosbanen, osv. 

Så er spørsmålet: Hva gjorde Bane NOR i forkant? Sjekket Bane NOR bruene? Sørget de for at de hadde en viss oversikt før uværet satte inn? Teknisk Ukeblad har avslørt at Bane NOR for det første ikke visste at de hadde et regelverk som sa at de skulle inspisere bruene hvert sjette år. For det andre viser seg nå at av 122 jernbanebruer i Norge som krysser elver, er det 113 som ikke er inspisert. På Bergensbanen er det 63 bruer. Der har det aldri vært foretatt undervannsinspeksjon på tross av at dette ligger i regelverket til Bane NOR. Er statsråden fornøyd med den jobben Bane NOR har gjort for å forebygge den type hendelser vi nå har sett? 

",Trond Helleland,Høyre,2023-10-25,2023-10-25
3848,2023-2024," Spørsmålet mitt går ikkje  veldig overraskande til samferdselsministeren. 

Dødsulukkene aukar også i 2023. Tala per september er 100 drepne i trafikken kontra 89 det siste året, som var ei alarmerande auking frå åra tidlegare. Regjeringa svarar ut denne svært alvorlege situasjonen med å kutte i vegvedlikehaldet med 400 mill. kr kontra siste saldering av budsjett og sørgjer for at etterslepet på vedlikehald av vegar landet rundt aukar med 1,2 mrd. kr. 

Fylkesvegane står for om lag 50 pst. av dei alvorlege ulukkene og dødsulukkene på norske vegar. Cirka 30 pst. av ulukkene skjer grunna dårleg bane. Regjeringa kjem no med skarve 26 mill. kr i auking til fordeling til fylka, til vegpakkar, i tillegg til overføringane til fylkeskommunane, som i realiteten ikkje støttar deflatoren ein gong. Dette fører til mindre pengar til asfalt og vedlikehald også på fylkesvegane. 

Synest samferdselsministeren at dette er ein forsvarleg vegpolitikk? Kvifor fører regjeringa ein livsfarleg samferdselspolitikk som medfører mindre pengar til vegvedlikehald, mindre pengar til asfalt, mindre midt- og kantmerking og farlege vegar landet rundt?

",Frank Edvard Sve,Fremskrittspartiet,2023-10-25,2023-10-25
3849,2023-2024," Mitt spørsmål går til  justisministeren. 

For tre uker siden fikk statsråden et spørsmål fra meg om hun sto ved målet om to politifolk per tusen innbyggere – om hun kunne garantere at regjeringen ikke vil tillate at politidekningen faller under to politifolk per tusen innbyggere. I svaret får jeg beskrevet et mål om flere politifolk og flere politistudenter i jobb. Likevel ser vi en nedgang på over 200 politifolk de siste årene, og antallet nyutdannede uten jobb er rekordhøyt. Måloppnåelsen er med andre ord lav, og svaret jeg fikk skriftlig, kan ikke tolkes på annen måte enn at regjeringen har forlatt målet om to politifolk per tusen innbyggere. 

Politifolk utgjør grunnstammen i norsk beredskap. Det vi har sett de siste årene, er en de facto svekkelse av politiberedskapen i Norge. Dette er stikk i strid med det Senterpartiet gikk til valg på i 2021. Senterpartiet ville ha to per tusen i Norge, og Vedum var ute i Aftenposten rett før valget og ville ha to per tusen i samtlige politidistrikt. 

Så jeg spør igjen: Står justisministeren ved målet om to politifolk per tusen innbyggere i Norge? Kan statsråden garantere at regjeringen ikke vil tillate at politidekningen faller under to politifolk per tusen innbyggere? 

",Sveinung Stensland,Høyre,2023-10-25,2023-10-25
3850,2023-2024," Når en åpner samferdselsministerens  del av statsbudsjettet, kan en lese tydelig at hovedprioriteringen  er flytilbud, nye riksveier og byvekstavtaler. Jernbane er ikke  nevnt med ett ord. Det er mer enn tydelig at jernbanen i år igjen ikke  prioriteres, for regjeringen leverer nok et budsjett der jernbanen  nedprioriteres. 

Det verste er likevel at regjeringen lar jernbanen stå for fall. Heldigvis har vi skiftende regjeringer i Norge, for hvis jernbanen alltid hadde vært styrt av Senterpartiet og Arbeiderpartiet, ville det snart ikke ha gått tog. Tallet 32,9 mrd. kr er det som illustrerer hvor gigantisk etterslepet på norsk jernbane vil være i 2024. Økningen i etterslepet er på svimlende 1,8 mrd. kr. Jernbaneaktørene er bekymret, fraktselskapene er bekymret, og de reisende er bekymret. Året 2022 var et annus horribilis for togpendlerne, da de aldri visste om de rakk å hente i barnehagen, eller om de kom tidsnok til viktige jobbmøter. Vi må helt tilbake til 2010 for å finne like mange forsinkelsestimer som i 2022. I 2023 er det neppe særlig bedre. Likevel økte regjeringen vedlikeholdsetterslepet i fjor – og gjør det igjen i år. 

I Nasjonal transportplan 2022–2033, som Stortinget behandlet våren 2021, var målet å stanse økningen i vedlikeholdsetterslepet i første seksårsperiode. Toppen var ventet å bli i 2024–2025, med et etterslep på om lag 25 mrd. kr, og det skulle bli lagt opp til en reduksjon av etterslepet på om lag 10 mrd. kr, eller over en tredjedel, fram mot 2033.

Spørsmålet til statsråden er: I januar var til og med tog i kriserammede Ukraina mer punktlige enn i Norge. Kan vi forvente at Norge igjen blir et land der folk kan forvente at toget går når det er satt opp? 

",André N. Skjelstad,Venstre,2023-10-25,2023-10-25
3851,2023-2024," Mitt spørsmål går til samferdselsministeren.

Samferdselsdepartementet har gjennom et visst påtrykk fra SV bedt Statens vegvesen om å gå gjennom veinormalene. Formålet har vært å se på om man kan hente ut klimagevinster og kutte kostnadene, bl.a. når det gjelder å heve terskelen for å bygge firefelts veier. Svaret lå på ministerens bord i juni, og konklusjonen er helt klart at en kan bygge to- og trefelts veier på veier med mer trafikk enn det er tillatt i dag. 

SV er for så vidt fornøyd med at regjeringen endret veinormalene i denne retningen, men vi er bekymret for de gryteklare prosjektene. Ta f.eks. hele strekningen Ulsberg–Berkåk–Vindåsliene: Her er det en årsdøgntrafikk på rundt 5 000, men firefelts motorvei, det må man ha. Det er ubegripelig. 

Jeg har sagt det før, men sier det gjerne igjen: Nye motorveier skaper mer privatbilisme, de øker klimagassutslippene, de er arealkrevende, de bygger ned matjord og sårbar natur, og ikke minst er de svinedyre, ikke bare for staten, men også for vanlige folk, i form av bompenger. SV mener at vi er nødt til å vri de store summene bort fra firefelts motorveier og over til å bruke dem på trygge hverdagsveier. 

Tilbake til veinormalene: Vil regjeringens nye bestemmelser få konsekvenser for porteføljen for planlagte veier, som f.eks. E6 Berkåk–Vindåsliene, eller andre som ikke er like gryteklare, som f.eks. Hordfast og Lågendeltaet? Når skal dette eventuelt skje? 

",Mona Fagerås,Sosialistisk Venstreparti,2023-10-25,2023-10-25
3852,2023-2024," Mitt spørsmål går til  justisministeren. 

Natt til i går gikk det av en eksplosjon mot et bolighus. Politiet knytter denne hendelsen til et lokalt kriminelt miljø, og vi fikk med det assosiasjoner til det som foregår i vårt naboland Sverige, hvor situasjonen er fullstendig ute av kontroll.

Jeg vil ikke hevde at Norge er der, men vi går stadig i retning av Sverige. Det er veldig lett å underbygge, for nylig statistikk fra politidistriktene viser en svært, svært mørk utvikling hva gjelder anmeldt voldskriminalitet blant de unge, altså 10–17-åringer, i de ulike politidistriktene. Jeg tillater meg å referere: Det er 73,6 pst. økning i Oslo politidistrikt siden januar, sammenlignet med i fjor, 59,6 pst. i Øst politidistrikt, 46,9 pst. i Sør-Vest politidistrikt og 66,2 pst. i Vest politidistrikt. Møre og Romsdal har en økning på 53 pst., Nordland på 47 pst., Troms på 78 pst. og Finnmark på 74 pst.

Dette er et bilde vi ser over hele landet – en ekstrem oppgang i kriminalitet blant de aller yngste. For en uke siden sto altså statsminister Jonas Gahr Støre her og hevdet, på bakgrunn av et spørsmål han fikk fra representanten Listhaug, at ungdomskriminaliteten i Oslo generelt ikke går opp og ikke har gjort det de siste årene. Det er en påstand som er beviselig feil. Vil justisministeren på vegne av regjeringen korrigere statsministerens utsagn, som åpenbart er i kategorien for å feilinformere Stortinget?

",Per-Willy Amundsen,Fremskrittspartiet,2023-10-25,2023-10-25
3853,2023-2024," Når jeg ser statsråd Nygård  her, er det selvfølgelig fristende å spørre om dobbeltspor til Fredrikstad,  men det skal jeg ikke gjøre.

I går var olje- og energiministeren i Brussel, og ifølge Aftenposten beklaget han seg over at populariteten til nasjonalistiske og populistiske løsninger øker i Norge, og at høye priser, herunder høye energipriser, fører til at folk søker etter enkle løsninger – for enkle løsninger, med statsrådens ord. Han sa at det er vanskelig å få støtte til langsiktige perspektiver, og samtidig understreket han at et styrket samarbeid mellom Norge og EU er viktig for fremtiden – at man stoler på hverandre i saker som omhandler energisikkerhet, bygger ut mer energi og sikrer stabile priser. 

Jeg deler den analysen, og jeg er glad for at statsråden tar bladet fra munnen. Samarbeid om mer fornybar energi og mer energieffektivisering vil gi bedre forsyningssikkerhet og lavere energipriser i Europa. Samtidig er det viktig å sikre forbrukerrettighetene overfor strømselskapene og sørge for at systemoperatørene samarbeider på tvers av landegrensene, slik at ikke strømnettene faller ut. EUs ren energi-pakke ivaretar dette.

I lys av statsrådens uttalelser i Brussel i går: Kan statsråden bekrefte at regjeringen vil gjennomføre ren energi-pakken i Norge?

",Nikolai Astrup,Høyre,2023-10-25,2023-10-25
3854,2023-2024,"Tidlegare i 2023 hevda samferdselsministeren at regjeringa leverte på vegvedlikehald. Nå opplever vi eit totalt løftebrot frå regjeringa ved at vegvedlikehaldet blir kutta med heile 400 millionar kroner i ein situasjon der talet på drepne i trafikken per september fortset å auke til eit svært høgt nivå. Så langt i år er 100 menneske drepne på norske vegar.
Meiner statsråden at det er klokt å kutte i vegvedlikehaldet når dødstala på norske vegar stig?",Frank Edvard Sve,Fremskrittspartiet,2023-10-24,2023-11-15
3855,2023-2024,"Ved avviklingen av fritt behandlingsvalg ble det vedtatt en overgangsordning på 12 måneder for å gi pasientene forutsigbarhet så de kunne få fullført sin behandling, og sikre tilstrekkelig tid til å bygge opp kapasitet i det offentlige. Nå, rundt to måneder før overgangsordningen er over, ser vi flere eksempler på at pasienter som vil trenge mer tid i døgnbehandling utover årsskiftet, kun får lovnad om poliklinisk oppfølging fra sitt helseforetak. 
Hva vil statsråden gjøre for å sikre at disse menneskene får tilstrekkelig hjelp?",Bård Hoksrud,Fremskrittspartiet,2023-10-21,2023-11-08
3856,2023-2024,"Vi leser altfor ofte om bedriftseiere og formuende som flytter fra Norge på grunn av det de beskriver som vanskelige vilkår som favoriserer utenlandsk eierskap, og et skatteregime som gjør bedriftseiere til en belastning for bedriftene. Siden Støre-regjeringen tiltrådte, er formue og utbytteskatt blitt økt betraktelig, og skattebelastningen for norsk eierskap likeså. 
Kan statsråden forklare hvorfor regjeringen fører en skatte- og avgiftspolitikk som favoriserer utenlandsk eierskap, og som sørger for skatteflukt av formuende ut fra Norge?",Marius Arion Nilsen,Fremskrittspartiet,2023-10-19,2023-11-15
3857,2023-2024,"Etter VGs avsløringer måtte Kunnskapsdepartementet innrømme at gjenoppnevning av lederen for Felles klagenemnd var ugyldig. Mange spør seg hvordan dette kunne skje. Nemndas tillit må gjenopprettes. Det er viktig å få all fakta på bordet. 
Kan statsråden fortelle om hvordan politisk ledelse konkret var involvert i avgjørelsen om gjenoppnevning, og om Kunnskapsdepartementet vil imøtekomme VGs anmodning om innsyn i alle interne dokumenter i forbindelse med gjenoppnevningen og tilsvarende provokasjoner fra advokatfirma Stray Vyrje i forbindelse med fuskesaken som skal opp i Borgarting lagmannsrett 17. november 2023?",Himanshu Gulati,Fremskrittspartiet,2023-10-19,2023-11-08
3858,2023-2024,"Meiner statsråden det er fornuftig bruk av knappe ressursar i forskings- og utdanningssektoren og i tråd med regjeringa sin Tillitsreform at regjeringa grip inn og pålegg Universitetet i Oslo å sortere ut 100 000 av 1,4 millionar insekt i insektsamlinga på Tøyen for å flytte desse fysisk 34 kilometer og ein halvtime i bil til Ås i Akershus?",Alfred Jens Bjørlo,Venstre,2023-10-19,2023-11-08
3859,2023-2024,"I mange sammenhenger har Tonje Brenna sagt at regjeringa skal «stoppe kommersialiseringen av barnehagesektoren og få kontrollen over sektoren ut av styrerommene og inn i kommunestyrene». Til nå har ikke regjeringen levert forslag til tiltak, til tross for at vi er over halvveis i regjeringsperioden. I likhet med fagbevegelsen er Rødt utålmodige og ønsker at kommunene blant annet skal kunne prioritere ideelle aktører og styre kapasiteten i kommunen. 
Hvilke grep mener statsråden må til for å nå regjeringens mål innen utgangen av perioden?",Hege Bae Nyholt,Rødt,2023-10-19,2023-10-25
3860,2023-2024,"EUs avløpsdirektiv er nå under revidering. Gjeldende avløpsdirektiv er tatt inn i EØS-avtalen og derfor vil denne revidering også gjelde for Norge. Medlemslandene er nå enig, og saken går videre til forhandlinger. Det er derfor fortsatt mulig å påvirke reglene i en retning som er i Norges interesse. 
Har regjeringen en strategi for å følge opp avløpsdirektivsaken fremover?",Anne Kristine Linnestad,Høyre,2023-10-19,2023-10-25
3861,2023-2024,"Regjeringen har meldt at kvotemeldingen kommer høsten 2023. I intervju med Nationen 20. august 2021 uttalte statsråden at  «Ap vil styrke kystsamfunnene, sørge for mer rettferdig fordeling av kvotene mellom flåtegruppene og dermed stoppe en uheldig utvikling mellom de store og små over tid». 
Vil statsråden i den kommende kvotemeldingen følge opp Riksrevisjonens kritikk av fiskeripolitikken, og sikre en omfordeling fra trål til kystflåten, og er det nå «de små kystsamfunnene og den minste fiskeflåten sin tur» som statsråden uttalte i 2021?",Geir Jørgensen,Rødt,2023-10-19,2023-10-25
3862,2023-2024,"Regjeringen har bekreftet at de nå vurderer EUs 4. energimarkedspakke. Samtidig er Statnett allerede med i et nytt selskap som heter Nordic RCC, sammen med andre nordiske nettselskaper. Dette er et regionalt koordineringskontor, som er et type samarbeidsorgan forankret i den nye elektrisitetsforordningen fra fjerde energimarkedspakke, som Norge jo ikke har vedtatt. Elektrisitetsforordningen slår fast at disse RCC-ene skal gis konkrete fullmakter. 
Hva gjør Statnett i et samarbeidsorgan opprettet etter 4. energimarkedspakke og hvilke fullmakter har organet?",Sofie Marhaug,Rødt,2023-10-19,2023-10-25
3863,2023-2024,"De siste årene har vi sett flere saker om at personer med utenlandsk bakgrunn ikke har fått sikkerhetsklarering, også uten at det har vært noen rimelig grunn til å tvile på at personen er sikkerhetsmessig skikket. Selv om det er gode grunner for at myndighetene skal være restriktive med å gi sikkerhetsklareringer, kan vilkårlighet og forskjellsbehandling føre til at vi ekskluderer folk som kunne gjort en innsats for landet. 
Hva har statsråden gjort for å sikre likebehandling i klareringssaker?",Mahmoud Farahmand,Høyre,2023-10-19,2023-10-25
3864,2023-2024,"Oslo politidistrikt oppgir til TV2 at de har måttet nedbemanne med 84 årsverk i løpet av det siste året. Samtidig ser vi økt aktivitet fra kriminelle nettverk og at ungdomskriminaliteten øker. Politimesteren i Oslo sier til TV2 at hun «er bekymret for at politiet mister oversikten i Oslo. At det blir mer utrygt å bo og leve her». 
Ser statsråden at regjeringens prioritering av nye politikontorer bidrar til at vi får færre politifolk og mindre kriminalitetsbekjempelse i Oslo og resten av landet?",Mathilde Tybring-Gjedde,Høyre,2023-10-19,2023-10-25
3865,2023-2024,"I 2019 var jeg med på å fremsette et representantforslag om straffeforfølgning av de som tjener penger på idrettsprestasjoner som følge av doping. I november 2020 ble forslagene vi fremsatte, vedtatt. Ett av dem lød: «Stortinget ber regjeringen vurdere muligheter for nye bestemmelser i straffeloven for å kunne straffeforfølge de som tjener penger på idrettsprestasjoner som følge av doping, og mulighet for inndragning.» I siste budsjettet skriver departementet at vedtaket er under behandling. 
Hvorfor tar dette så lang tid?",Tage Pettersen,Høyre,2023-10-19,2023-10-25
3866,2023-2024,"Ankomstene over Middelhavet er nå på et høyt nivå, og mange EU-land opplever et stort press. I tillegg skaper krig i Midtøsten risiko for en ny stor flyktningkrise. UDI anslo tidligere i oktober at det ville komme 5 000 asylsøkere til Norge i 2024. Anslaget er usikkert, og antallet kan bli betydelig høyere om Norge anses som et foretrukket land å reise til. 
Planlegger regjeringen å komme til Stortinget med forslag til innstramminger i innvandringspolitikken for å unngå å komme i en situasjon hvor ankomstene øker mye?",Mari Holm Lønseth,Høyre,2023-10-19,2023-10-25
3867,2023-2024,"Det er en klar sammenheng mellom psykiske helseproblemer og gjeldsproblemer. Allikevel er det ingen tiltak for å hjelpe folk med psykiske helseproblemer og dårlig økonomi i opptrappingsplanen for psykisk helse. 
Deler statsråden bekymringen for at folks økende problemer med å betale regningene sine og den store økningen i inkassokrav vi har sett, kan føre til økte psykiske helseproblemer, og vil regjeringa gjøre noe for å sikre at de som får helseproblemer som følge av økonomiske problemer, får hjelp til å håndtere gjelda?",Seher Aydar,Rødt,2023-10-19,2023-10-25
3868,2023-2024,"I tredje kvartal i år ble det startet bygging av bare ti nye boliger i Oslo, ifølge boligprodusentene. Totalt ble det igangsatt bygging av 70 pst. færre leiligheter enn i fjor. Byggenæringen melder nå om konkurser og permitteringer. Likevel er boligprisene fortsatt skyhøye i byene, og leieprisene vokser til himmels. Alt tyder på at det er behov for flere boliger i Norge, selv om markedets usynlige hånd nekter å ta så mye som et spadetak akkurat nå. 
Vil statsråden sørge for at det offentlige tar grep for å øke boligbyggingen?",Tobias Drevland Lund,Rødt,2023-10-19,2023-10-25
3869,2023-2024," Når vi blir flere eldre  i årene framover, vil det også være flere eldre som er sårbare,  og som trenger og har krav på en sykehjemsplass. Derfor er det viktig  at vi bygger flere sykehjemsplasser i kommunene, slik at eldre som  trenger hjelp, får det og ikke havner på en lang venteliste. Det  er også viktig for at de pårørende ikke skal slite seg ut i en motbakke  for å få hjelp til sine nærmeste. Det var også grunnen til at Høyre  i regjering la til rette for bygging og modernisering av 20 000  flere sykehjemsplasser og omsorgsboliger, satte i gang et kompetanseløft  for helsepersonell og sikret helsefrivilligheten forutsigbare og trygge  rammer.

I valgkampen gikk statsministeren ut og lovde at regjeringen skulle bygge 1 500 nye sykehjemsplasser i kommunene. Jeg er ganske sikker på at folk flest oppfatter det som at det totale antallet sykehjemsplasser i Norge skulle øke, og at ventelistene for å få sykehjemsplass med det ville gå ned. Men det er ikke alltid så enkelt å forstå hva denne regjeringen vil, for så sent som i fjor foreslo regjeringen å kutte i byggingen av sykehjemsplasser, mens den i år foreslår å bygge sykehjemsplasser. Det er to helt ulike signaler to år på rad. Det gir ikke akkurat forutsigbarhet og trygghet til folk som går alderdommen i møte, eller til kommuner som skal bygge sykehjemsplasser. 

For å få klarhet i hva regjeringen faktisk lovde velgerne i valgkampen, kan statsministeren forsikre de eldre som trenger det, og deres pårørende, om at det blir 1 500 nye sykehjemsplasser ute i kommunene med regjeringens budsjettforslag for 2024?

",Erlend Svardal Bøe,Høyre,2023-10-18,2023-10-18
3870,2023-2024," Jeg vil gi skryt  til statsministeren for å ta grep i regjeringsapparatet når ministre  har begått tillitsbrudd, og for å komme med en ny personalhåndbok.  Utover det har ikke regjeringen kommet med noen gjennomgripende  forslag til hva slags grep vi bør ta, og dere bør ta, for å gjenopprette  tilliten til politikerne og styrke det norske demokratiet. 

De fleste politikere gjør ikke noe galt, men tillit er skjørt, og alle sakene som vi nå har sett, kan skade tilliten til systemet. Norge har i mange år fått kritikk fra internasjonale organer for at vi har vært for naive overfor korrupsjon og habilitet. Miljøpartiet De Grønne mener det er behov for strengere regler for politikere både i regjering og på storting. 

En rekke land har sterkere systemer enn Norge. Miljøpartiet De Grønne mener at Norge må opprette en antikorrupsjonsetat. I Frankrike samler en egen etat inn og offentliggjør informasjon knyttet til de folkevalgtes økonomiske interesser – både når de tiltrer, og etter at de går av – og om lobbyvirksomhet. Vil statsministeren ta initiativ til at en antikorrupsjonsetat e.l. opprettes i Norge?

",Lan Marie Nguyen Berg,Miljøpartiet De Grønne,2023-10-18,2023-10-18
3871,2023-2024," September var den varmeste  måneden noen gang registrert i verden. Global oppvarming blir en  stadig mer akutt krise, og vi må redusere utslippene raskt. I 2019  inngikk Norge en juridisk forpliktende klimaavtale med EU om at  vi skal kutte utslipp innenfor landbruk, transport, kvotepliktig sektor,  altså innenfor industrien, men også innenfor skog- og arealbruk. 

Da statsbudsjettet ble lagt fram tidligere i oktober, påsto regjeringen at den la fram et budsjett som kutter nok CO2-utslipp for å nå klimamålene. Problemet er bare at man konsekvent ikke tar med skog- og arealbruk. Når man leser i regjeringens grønne bok, står det at vi ligger an til et utslippsgap innenfor denne sektoren på 34 millioner tonn CO2 innen 2025 – 6,7 millioner tonn hvert eneste år, altså seks og en halv gang mer enn Oslos samlede utslipp, sju og en halv gang mer enn de utslippene vi i dag har fra Melkøya, for å kutte klimagassutslipp fra skog- og arealbruk i tråd med klimaavtalen med EU. 

Det er en lite skjult hemmelighet at Arbeiderpartiet, statsministerens parti, ikke har vært pådriver for dette, men også at regjeringspartneren ikke vil innføre tiltak for å kutte utslipp fra skog- og arealbruk. Faktisk vil Senterpartiet melde Norge ut av den delen av avtaleverket som handler om skog, og stemte mot hele klimaavtalen med EU i 2019. Så det framstår ikke som at det bare er en glemsel at dette ikke er en del av budsjettet. 

Da blir mine spørsmål til statsministeren: Var det redelig av statsministeren å rekke opp hånden på NRKs partilederdebatt om at vi skal nå klimamålene i 2030, når vi er så langt fra målet? Når kan vi forvente at regjeringen kommer med reelle, målbare tiltak innenfor skog- og arealbruk, slik at vi når den forpliktelsen vi har med EU? 

",Ola Elvestuen,Venstre,2023-10-18,2023-10-18
3872,2023-2024," Mine tanker – som  mange andres, regner jeg med – går til den grusomme situasjonen  på Gazastripen. Israel har iverksatt den største bombingen av Gazastripen  noensinne. Bombingen har ifølge WHO så langt krevd 2 800 palestinske  liv – halvparten av dem kvinner og barn – og har skadet ytterligere  11 000 mennesker. Flertallet av sykehusene på Gazastripen har brutt  sammen, og FNs barneskoler og flyktningleirer ligger i grus.

Israels blokade stopper i tillegg tilgangen til mat, vann, strøm og drivstoff, og akutt nødhjelp slipper ikke inn. Det er en kollektiv avstraffelse av sivile i massiv skala og utgjør en krigsforbrytelse etter Genèvekonvensjonene. I går kveld ble et sykehus i Gaza bombet og flere hundre drept. 

Det kan knapt overdrives hvor alvorlig situasjonen er, og hvor viktig det er at Norge gjør alt vi kan. Derfor vil jeg først anerkjenne at statsministeren og regjeringen har fordømt israelske myndigheters umenneskelige blokade av Gazastripen og tiltakene som rettes mot sivile, og stått opp mot forslagene om kutt i bistanden til Palestina. Det har vært – og er – veldig viktig.

Rødt mener at ingenting kan rettferdiggjøre krigsforbrytelser, uansett hvem som begår dem. Her og nå står vi overfor en humanitær katastrofe som det er verdenssamfunnets plikt å forsøke å forhindre, med alle midler vi har til rådighet. Mitt første spørsmål til statsministeren er derfor: Fordømmer regjeringen Israels bombing av sivile og krigsforbrytelser på Gazastripen?

",Marie Sneve Martinussen,Rødt,2023-10-18,2023-10-18
3873,2023-2024," Folk har dårligere råd enn  før. Regningene er vanskeligere å betale for stadig flere, og folk  som har vondt i kjeften, lar heller være å gå til tannlegen fordi  man ikke vet hva regningen vil bli – i hvert fall de gruppene SV  ennå ikke har sikret billig tannhelsetjeneste for. Folk sliter med  å betale boliglånet og boutgiftene. Da var jeg ganske overrasket  over budsjettet som regjeringen nylig la fram, for bortsett fra makspris  i barnehage var det ingen store løft eller krafttak å spore for  å gi folk bedre råd. 

Den samlede virkningen av en dyrtid er jo at folk går ned i levestandard. Det gjelder både dem som har hatt romslig økonomi, og også dem som har slitt fra før. Hverdagen blir mindre trygg. Da tenker jeg: Vi kan bedre. Nå står vi overfor den største fattigdomskrisen på flere tiår. Matkøene har blitt lange i landet vårt. Det er en sosial krise, og da er det rart at ikke flere kan juble over budsjettforslaget fra en sosialdemokratisk regjering, som burde være det som tok oss ut av dyrtiden, styrket fellesskapene og stoppet ulikhetene. Men vi hørte finansminister Vedum si at det viktigste for folks lommebok, ja, det er å få ned prisveksten og sikre at folk har en jobb å gå til – uten at det ble fulgt opp med forslag til prisreguleringer. Det er synd å se at man heller venter på en roligere økonomi enn å trygge folks økonomi, når folk selger bunader, velger vekk varme i hjemmet og må velge medisiner foran mat. Jeg frykter en situasjon der folk sliter enda mer, uten at nok skjer, og da lurer jeg på: Hvilke grep kan og kunne regjeringen ta for å hjelpe folk tydeligere og mer aktivt ut av dyrtiden?

",Kirsti Bergstø,Sosialistisk Venstreparti,2023-10-18,2023-10-18
3874,2023-2024," Det er ikke ressursmangel  bare i bergenspolitiet. I går kunne vi se på TV 2 at Ida Melbo Øystese,  som er politimester i Oslo, slår alarm. Hun har nå vært på besøk  i Stockholm. Også hun reiser over dit for å lære hva som har gått  galt, og for å se hva som kan gjøres for at vi ikke kommer i den  situasjonen i Norge. Etter turen sier hun at hun er enda mer bekymret,  for det er for lite ressurser. Hun frykter utrygge tilstander, og  hun frykter at politiet skal miste oversikt.

Det har hun god grunn til. Gjengkriminalitet, narkotika, knivstikking og å håndtere psykiatri er en del av politiets daglige jobb – i tillegg til å passe på ambassader, passe på utsatte personer, passe på synagoger, passe på mange, mange institusjoner og personer i dette området. I tillegg til dette skal politiet i Oslo håndtere en eksplosiv vekst blant unge kriminelle. Vi ser denne tendensen over hele landet. Blant 14-åringer har antallet som er siktet for vold og mishandling, økt med 188 pst. fra 2014 til 2022. Den gruppen i Norge som nå har klart høyest voldsforekomst, er 14-åringer. Svenske kriminelle nettverk er etablert. Mens dette skjer, er regjeringen opptatt av å etablere politikontorer der knapt noen etterspør dem.

Tar statsministeren politimester Melbo Øysteses bekymring for kriminalitetsutvikling og ressursmangel på alvor, og hva vil i så fall regjeringen foreta seg for å unngå samme utvikling som vi har sett i Sverige?

",Sylvi Listhaug,Fremskrittspartiet,2023-10-18,2023-10-18
3875,2023-2024," I natt har vi sett et fryktelig  angrep på et sykehus i Gaza. Det er avgjørende at dette etterforskes  for å få klarlagt hva som har skjedd, og hvem som står bak. Det  er et uttrykk for en ekstremt vanskelig situasjon mellom Israel  og Gaza-området, særlig i konflikten etter overgrepene og terrorhandlingene  gjort av Hamas. Situasjonen i Midtøsten er nå dramatisk og kan tennes  på enda mer. Etter vår mening er det viktig at begge parter har  ansvar for å bidra til å roe situasjonen, sørge for å redusere og  unngå sivile tap. 

Så vet vi også at denne typen konflikter har konsekvenser utover sin egen region. De kan bidra til å spre konflikter til andre steder og kan ha smitteeffekter til andre land, også i vår del av verden. Hamas har oppfordret folk til å ta til gatene over hele verden. Det har vært demonstrasjoner og voldshandlinger flere steder i Europa, og på mandag så vi at to svenske statsborgere ble drept i det som belgiske myndigheter kaller et terrorangrep. Vi sender selvfølgelig våre tanker til de etterlatte og det svenske samfunnet. Det er fortsatt uklart hva motivet bak det angrepet var, men det er en påminnelse om hvordan forhold i andre land kan påvirke samfunnssikkerheten i Norden, og dermed også i Norge. Det å være i søkelyset for ekstreme krefter kan bidra til nye trusler. 

Polarisering og økt ekstremisme i land utenfor Europa kan også utgjøre en større fare for Norge, og mitt spørsmål til statsministeren er: Hva gjør regjeringen for å beskytte Norge mot et oppsving av voldelig ekstremisme i kjølvannet av den konflikten vi ser? 

",Erna Solberg,Høyre,2023-10-18,2023-10-18
3876,2023-2024,"Regjeringa har vore ute med representantar frå regjeringspartia rundt omkring i landet og skrytt voldsomt over at ein har innført gratisferjer til ulike øysamfunn. Samtidig har ein opplevd at enkelte fylke har kutta i ferjeavgangar i slike samband som har vorte gratis, til store protestar frå innbyggjarane der. I tillegg har ein prestert å ikkje gjere dette gratisprinsippet gjeldande for Nordøyane i Møre og Romsdal, eit øysamfunn som det med gratis ferjedrift hadde vorte kostnadsfritt å reise til og frå.
Vil statsråden bidra til at også øysamfunnet på Nordøyane i Møre og Romsdal får gratis ferjesamband?",Frank Edvard Sve,Fremskrittspartiet,2023-10-18,2023-10-25
3877,2023-2024,"Helseministeren har uttalt at forskning skal gi et helhetsbilde av våre flerkulturelle samfunn. Saminor 3 kan komme til å stoppe høsten 2024 om ikke støtten økes. Da får vi ikke et helhetsbilde av den samiske og kvenske befolkningen. 
Hvordan skal vi få den nødvendige kunnskapen om helsa til den samiske og kvenske befolkningen, og hvorfor mener statsråden det er riktig å kutte bevilgningen til Saminor 3 i neste års budsjett, samtidig som Saminor 3 trenger å få økt støtten til 30 millioner kroner for å fortsette, blant annet på grunn av prisveksten?",Lars Haltbrekken,Sosialistisk Venstreparti,2023-10-12,2023-10-18
3878,2023-2024,"I Hurdalsplattformen står det at regjeringa skal «Forberede statlig overtakelse av luftambulansen, og utrede modeller for samarbeid med ideelle, for å avskaffe anbud i tjenesten». Men i Klassekampen 6. oktober kan vi lese at helse- og omsorgsministeren tar sikte på å komme med sin anbefaling om organisering av luftambulansetjenesten neste år og derfor ikke vil kommentere innspill fra LO, som forventer at «framtidens ambulansetjeneste ikke lenger vil bli anbudsutsatt».
Er fortsatt regjeringas politikk å avskaffe anbud i luftambulansen?",Seher Aydar,Rødt,2023-10-12,2023-10-18
3879,2023-2024,"I Hurdalsplattformen lover regjeringa å styrke den lokale akuttberedskapen. Omorganiseringsplaner i Helse Nord truer nå en rekke akutt- og fødetilbud. I nord er avstandene store, og vi har værforhold som kan gjøre bruk av luftambulanse umulig. Når helsehjelp haster, er reisevei en risiko. Nedleggelser av lokal akuttberedskap svekker pasientsikkerheten og tryggheten for befolkningen. 
Er det statsråden eller Helse Nord som har ansvar for at alle innbyggerne i Nord-Norge har en forsvarlig og trygg tilgang til behandling på sykehus?",Geir Jørgensen,Rødt,2023-10-12,2023-10-18
3880,2023-2024,"I regjeringens forslag til statsbudsjett er det bevilget 100 millioner kroner til bekjempelse av vold og overgrep mot barn. Likevel må Sør-Vest politidistrikt legge ned Operasjon Spiderweb, en spesialgruppe som siden 2019 har ført til at over 100 overgrepssaker har ført til domfellelse. Flere er nå bekymret for at denne nedleggelsen vil være svært uheldig i kampen mot overgrep mot barn. Til NRK sier et overgrepsoffer at hun ser det som en «seier» for overgriperne. 
Hva vil statsråden svare til dette utsagnet?",Mímir Kristjánsson,Rødt,2023-10-12,2023-10-18
3881,2023-2024,"I dag, onsdag 18. oktober 2023, samler Sanitetskvinnene og en rekke andre organisasjoner seg til demonstrasjon utenfor Stortinget for å kreve at kvinnehelse blir prioritert. Kvinner er ikke små menn, og i år kom Kvinnehelseutvalget med sin utredning som viste at vi trenger store, strukturelle endringer for at vi skal få et likeverdig helsetilbud. Kvinnehelseutvalget, nesten samtlige partier på Stortinget som ikke er i regjering, og et samlet organisasjonsliv krever en stortingsmelding om kvinnehelse. 
Hvorfor sier regjeringen nei til en slik stortingsmelding?",Sandra Bruflot,Høyre,2023-10-12,2023-10-18
3882,2023-2024,"I Klassekampen 9. oktober kunne vi lese om et palestinsk ektepar med 33 års botid i Norge. Statsborgerloven § 26 fjerde ledd lyder: «Statsborgerskap kan ikke tilbakekalles etter paragrafen her dersom det i betraktning av forholdets alvor og statsborgerens tilknytning til riket vil være et uforholdsmessig inngrep overfor vedkommende selv eller de nærmeste familiemedlemmene».
Mener statsråden at det er forholdsmessig å tilbakekalle statsborgerskapet til en familie som i over 30 år har bodd i Norge og har livet sitt her?",Tobias Drevland Lund,Rødt,2023-10-12,2023-10-18
3883,2023-2024,"Det er mange næringsdrivende som driver virksomhet på festet grunn i statsallmenning. Et eksempel er Sølenstua Camping i Engerdal i Innlandet som i lang tid har stått i konflikt med Statskog, som nærmest ukritisk øker festeavgiftene. Sølenstua har et sterkt ønske om å innløse tomten, for å sikre seg mot økninger i festeavgiften som truer deres livsgrunnlag. Dette er det som kjent et forbud mot i fjelloven, men det finnes likevel eksempler på at næringsdrivende har fått kjøpe festetomter av Statskog. 
Hva er statsrådens syn på dette?",Anna Molberg,Høyre,2023-10-12,2023-10-18
3884,2023-2024," Mitt spørsmål går til kultur-  og likestillingsministeren. 

Det har blitt snakket mye om den dyrtiden vi nå lever i, også i denne salen og under trontaledebatten nylig. Det har også vært mye oppmerksomhet om hvilke konsekvenser dette får for familier med barn og unge, og om hvordan familiene har måttet velge bort å bruke penger på idrett og fritidsaktiviteter fordi pengene ikke lenger strekker til. 

Statsråden har selv fortalt hvor viktig hun mener det er at alle får anledning til å delta i idrett og fritidsaktiviteter. Jeg deler statsrådens oppfatning av hvor vondt det er at ikke alle barn og unge får denne muligheten – muligheten til å være sammen med venner og klassekamerater på fritiden, få oppleve fellesskap, mestring og inkludering, hvordan deltakelse i idrett og fritidsaktiviteter er med på å forebygge utenforskap, og hvor viktig dette er for å kunne gi alle barn en god barndom og oppvekst. 

Like før statsbudsjettet ble lagt fram på fredag, varslet statsråden i TV 2 et kraftig oppgjør mot idrettsfattigdom, og det er jo veldig bra. Overraskelsen var allikevel stor da jeg så at dette kraftige oppgjøret ikke var noe annet enn å følge opp noe Stortinget allerede hadde bedt regjeringen om å gjøre: å legge fram en plan for å inkludere alle barn som ønsker det. 

Det var også overraskende at regjeringen har tenkt å bruke nesten et helt år på dette arbeidet. Det var i hvert fall ikke Høyres intensjon da vi var med på å fremme dette forslaget. Idretten og veldig mange foreninger har vært tydelige i sin beskrivelse av problemet. Problembeskrivelsen er ikke ukjent. De har gitt mange innspill til hva de mener løsningen bør være, og det er vanskelig å forstå at dette skal ta så lang tid. Det er også overraskende at det ikke var satt av mer enn 10 mill. kr til det statsråden kalte et kraftig oppgjør og mål om en ambisiøs plan, selv om statsråden var tydelig på at hun var klar over at det ikke var nok, men det viste at regjeringen ønsket å gjøre noe. 

Mener statsråden fremdeles at det hun la fram, kan kalles et kraftig oppgjør med idrettsfattigdom og et godt svar på det? Ser ikke statsråden at det nå haster med å få på plass bedre ordninger, og hva har statsråden tenkt å gjøre i mellomtiden for dem som står utenfor? Og kan hun sørge for fortgang i dette arbeidet?

",Turid Kristensen,Høyre,2023-10-11,2023-10-11
3885,2023-2024," Mitt spørsmål går til  finansministeren.

I løpet av noen få dager har vi opplevd noen dramatiske hendelser som kan påvirke energisituasjonen i Europa – sabotasje på en viktig gassledning i Østersjøen og en krigssituasjon i Israel og Midtøsten. Høyere energipriser i Europa vil smitte over på strømprisene i Norge og bidra til høyere pris spesielt i regioner som allerede har utfordringer på grunn av utenlandskabler eller lave nivåer i vannmagasinene. Jeg tenker på Sør-Vestlandet og Nord-Norge.

I opposisjon var nåværende finansminister veldig opptatt av energiprisene. I 2019 fremførte Vedum sterke ord om strømprisen fra denne talerstolen i Stortinget, og han sa bl.a. at for vanlige folk er det problematisk at strømprisene går opp, og at avgiftene er på et rekordhøyt nivå.

Det var ikke bare strømprisen som finansministeren ønsket å redusere i opposisjon. Også drivstoffavgiftene måtte ned. Han uttalte i et intervju sommeren 2020 at en økning i drivstoffavgifter kan ødelegge klimapolitikken. Og på direkte spørsmål fra Aftenposten om økning i CO2-avgift og andre avgifter på fossilt drivstoff, svarte han at Senterpartiet hele tiden har sagt at å øke avgiften ikke har noen ting å si for klimaet, kun for statskassen.

Nå har vi fasiten. Finansminister Vedum har ikke redusert drivstoffavgiftene, men har på tre år økt dem med ca. 1 kr per liter, inklusiv moms – litt mindre på diesel, litt mer på bensin. Det kan virke lite, men det kommer altså på toppen av prisstigning for øvrig. Dette bidrar til å gjøre det litt dyrere å bo og leve i Norge. 

Sverige går andre veien og varsler kraftige reduksjoner i drivstoffavgiftene. Den svenske energi- og næringsministeren sier at det er for dyrt å være svensk. Det er begrunnelsen for å redusere avgiftene.

Når tenker finansministeren i Norge at det blir for dyrt å være norsk?

",Hans Andreas Limi,Fremskrittspartiet,2023-10-11,2023-10-11
3886,2023-2024," Mitt spørsmål går til  helse- og omsorgsministeren.

Når man leser regjeringens forslag til helsebudsjett for 2024, er det viktig å huske hva som er utgangspunktet. Sykehusene er i en krevende økonomisk situasjon på grunn av stor uforutsigbarhet i regjeringens styring de siste to årene. Noen drar fortsatt med seg underskudd fra 2022. I Bergens Tidende i går kunne vi lese om at i Sandviken i Bergen vurderes nå kutt ved den nye klinikken for de sykeste med ruslidelser og psykiske lidelser. Tidligere har vi sett varslede kutt ved Oslo universitetssykehus innenfor psykisk helsevern. I krevende tider rammes mennesker med ruslidelser og psykiske lidelser hardt av regjeringens politikk.

Mange som jobber i helsetjenestene, er slitne. Det er høyt sykefravær og økt vikarbruk i sykehusene, stikk i strid med det helseministeren ga i oppdrag til sykehusene i januar. Sykehusene sliter med etterslep i pasientbehandlingen etter pandemien. Aktiviteten i sykehusene ligger fortsatt lavere enn normal drift skulle tilsi, og pasienter venter lenger på helsehjelp. Fasiten er at under Støre-regjeringen så langt har ventetiden for å få helsehjelp økt med hele ni dager.

Med etterslepet i pasientbehandling, lavere aktivitet i sykehusene enn normalt, høyt sykefravær og høy vikarbruk mener regjeringen likevel at deres forslag til sykehusbudsjett er godt nok til å redusere ventetidene. Spørsmålet er bare hvordan. I årets sykehustale sa helseministeren:

Det er jeg helt enig i. Det stiller også krav til politisk ledelse. Da er mitt spørsmål til helseministeren: Hvilke konkrete grep vil hun ta for å sikre økt aktivitet i sykehusene, slik at pasienter slipper å vente stadig lenger på behandling?

",Tone Wilhelmsen Trøen,Høyre,2023-10-11,2023-10-11
3887,2023-2024," Mitt spørsmål går  til finansministeren. 

Flere ganger i historien har fellesskapet, både storting, regjering og finansminister, stilt opp for norske banker når det har vært utrygghet for at finansnæringen skal klare seg, f.eks. gjennom en finanskrise. Nå ser situasjonen motsatt ut. Det er folket som står i en økonomisk krise, og bankene som har det trygt og godt. Det siste halve året har overskuddet i norske banker totalt sett økt med 30 pst. fra i fjor, som var et relativt normalt år, og rentemarginen – altså forskjellen mellom renteinntekter og renteutgifter for bankene – er den høyeste man har målt siden SSB startet å måle det i 2010. Det er altså sånn, i både Norge og mange andre land, at de økte rentene fra sentralbanken har gitt bankene en mulighet til også å øke sin fortjeneste – mye fordi folk blir helt fartsblind i møte med økte renter, men også fordi man ikke har økt innskuddsrenten like mye som utlånsrenten. 

Finansministeren er næringsminister for finansnæringen, og mitt spørsmål er hvordan finansministeren ser på den situasjonen vi er i nå, der norske banker tjener store penger og mer enn det de vanligvis gjør, i en tid da folk flest sliter med de samme renteutgiftene.

",Marie Sneve Martinussen,Rødt,2023-10-11,2023-10-11
3888,2023-2024," Alle i Norge skal være trygge  på at vi får helsehjelp om vi blir syke eller skadde. Retten til  likeverdig helsetilbud til alle som trenger det, når de trenger  det, uavhengig av alder, kjønn, bosted, økonomi og etnisk bakgrunn,  er lovfestet. Denne retten er nå truet, for det viser seg at denne retten  har fått et visst forbehold. Staten kan ikke lenger sikre den retten,  med mindre det er lønnsomt å drive sykehus der folk bor. Sykehus  er ikke som en kiosk, men det er et paradoks at innføring av helseforetaksmodellen  har ført til at sykehus styres etter de samme markedsprinsippene.  En kiosk kan slutte å selge produkter når de ikke lenger er lønnsomme,  men det kan ikke være slik at vi skal slutte å tilby fødetilbud  og akuttberedskap fordi det ikke lønner seg. 

Grunnlaget for prosessen i Helse Nord med å legge ned ulike helsetilbud er ikke et politisk vedtak fattet i verken Hurdalsplattformen eller denne sal. Det er heller ikke et krav fra folket eller fra folkevalgte i nord om å legge ned sykehus fordi det er flust av dem. Det kommer heller ikke fra en av regjeringens mange utredninger. Oppdraget har vært grunnet økonomi. 

Når vi vet at beredskap koster, og at Helse Nord dekker 45 pst. av landarealet og 9 pst. av befolkningens behov, hadde det ikke vært mer ryddig fra regjeringen å være ærlige med oss folkevalgte og folket i nord? Burde ikke diskusjonen ha handlet om hvordan vi skal sikre trygge tilbud til hele befolkningen, med en forutsetning om at lokalsykehus og akuttjenester skal bestå? 

Det er ingen hemmelighet at sykehusene jevnt over sliter økonomisk, og at stykkprisfinansieringen rammer særlig hardt der det er lave befolkningstall og man dekker store geografiske områder. Vil helseministeren vurdere å endre finansieringssystemet for å sikre et likeverdig helsetilbud i hele landet? 

",Marian Hussein,Sosialistisk Venstreparti,2023-10-11,2023-10-11
3889,2023-2024," Mitt spørsmål går til helseministeren. 

I valgkampen hadde vi en rekke grove avsløringer om uverdige forhold i eldreomsorgen. Dette er mennesker som har jobbet og betalt skatt i et langt liv, i den tro at man skal få hjelp den dagen man trenger det. Likevel ser vi at familier finner sine kjære skitne på sykehjem. Eldre går tre uker uten å få dusje. De legges kl. 17 på ettermiddagen og ligger gjerne 16 timer. De går rundt med fulle bleier. Det er også fortvilte ansatte som ikke føler de får gitt det stell og den pleie som disse eldre trenger. Dette er det som en del steder tilbys dem som bygde landet. 

TV 2 avslørte at nesten 3 000 eldre pleietrengende står på venteliste for å få sykehjemsplass, og antall avslag har økt med 34 pst. bare de siste tre årene. I valgkampen fikk vi servert valgflesk om at det skulle komme 1 500 nye plasser. Det var lagt inn 300 mill. kr til det. Så viser det seg altså når budsjettet kommer, at det aldeles ikke er nye plasser, men at kommunene f.eks. kan bruke midlene til å pusse opp eksisterende. Da får man ikke noen netto tilvekst. I det samme budsjettet bruker man milliarder av kroner på ulike symbolske klimatiltak, så pengene finnes, men det er da ikke de eldre som skal få dem. 

Jeg vil gjerne spørre helseministeren: Tar statsråden på alvor den krisen som er under oppseiling i eldreomsorgen? Hvorfor vises det ikke, igjen, i budsjettet? Hva vil hun si til de 3 000 som nå står i kø, og som med dette budsjettet overhodet ikke kommer til å få den hjelpen de trenger? 

Vi vet at antallet eldre øker framover, og dette er en varslet krise. Hvorfor tar ikke statsråden den på alvor? 

",Sylvi Listhaug,Fremskrittspartiet,2023-10-11,2023-10-11
3890,2023-2024," Sist finansministeren og jeg møttes,  var rett etter at han la frem budsjettet sitt. Tradisjonen tro skal  vi da alle gi kommentarer til det budsjettet uten egentlig å ha  lest så veldig mye av det. Da løper vi alle en risiko for ikke å  treffe helt på det budskapet de første timene. 

Nå har vi hatt budsjettet i fem dager, og etter å ha sett på detaljene synes jeg egentlig at vi traff ganske godt med det som var vårt førsteinntrykk. Jo mer jeg går inn i detaljene, jo klarere blir det for meg at dette budsjettet ikke tar ansvar for fremtiden. Budsjettforslaget er trangt for privat sektor i den forstand at det er trangt for privat næringsliv og for privatpersoner. Det kommer på toppen av manglende vilje til å modernisere og effektivisere offentlig sektor. 

To år inne i denne regjeringsperioden sliter jeg med å forstå hva som er regjeringens prosjekt. Jeg har hørt medlemmer av regjeringen og stortingsrepresentanter fra regjeringspartiene si at de styrer trygt i en urolig tid. Uroligheten som folk i Norge føler på nå, er stigende priser og økende rente. 

Jeg har også en annen urolighet, og det er finansieringen av fremtidig velferd. De voldsomme skatteøkningene i fjor førte til at investeringer på flere milliarder kroner ble lagt på is. Den politiske risikoen har økt og vil kunne gjøre det vanskeligere for bedrifter i hele landet å skaffe seg den finansieringen de trenger for å vokse, ansette flere og skape større verdier. Like viktig som å hjelpe folk med å håndtere høye priser i dag, er det å sørge for at også fremtidige generasjoner har et samfunn som gir trygghet og store muligheter. Da må vi skape mer å leve av i fremtiden.

I dette budsjettet bruker finansministeren over 400 mrd. oljekroner samtidig som han drar inn 30 mrd. skattekroner fra næringslivet. Offentlig sektor utgjør 62 pst. av økonomien.

Spørsmålet mitt til statsråden er om han mener at dette er bærekraftig for fremtiden. Hva i dette budsjettet er det som setter oss på et annet spor, som tar ansvar for at vi i fremtiden må leve mer av et konkurransedyktig næringsliv og mindre av avkastningen fra oljefondet? 

",Tina Bru,Høyre,2023-10-11,2023-10-11
3891,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Vindturbinene står fortsatt, og reindriftssamenes rett til kulturutøvelse på Fosen er fortsatt brutt. 
Hvordan skal statsråden sørge for at urfolks rett til kulturutøvelse blir respektert?",Kathy Lie,Sosialistisk Venstreparti,2023-10-05,2023-10-11
3892,2023-2024,"Aftenposten og E24 skrev 25. august om at inkassoavdelingen til Visma gikk til tingretten for å kreve boligen til en alenefar i Arendal tvangssolgt fordi han hadde en utestående regning på 706 kroner til Agder renovasjon. 
Vil statsråden se på muligheten for å innføre en minsteterskel for når et beløp gjør at kommunen eller et inkassoselskap på oppdrag fra en kommune skal kunne kreve tvangssalg av bolig?",Tobias Drevland Lund,Rødt,2023-10-05,2023-10-11
3893,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Mange kjenner på fortvilelse over å måtte kjempe mot overmakten fra staten og reagerer sterkt på at regjeringen ikke følger opp Høyesteretts avgjørelse. 
Hva tror statsråden er konsekvensene for den psykiske helsen til samiske reindriftsutøvere av at staten kan bryte deres menneskerettigheter uten konsekvenser?",Marian Hussein,Sosialistisk Venstreparti,2023-10-05,2023-10-11
3894,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Staten har altså brukt over to år på ikke å følge opp en høyesterettsdom. 
Hva tror statsråden den manglende oppfølgingen av en høyesterettsdom gjør med folks tillit til rettsapparatet?",Andreas Sjalg Unneland,Sosialistisk Venstreparti,2023-10-05,2023-10-11
3895,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Tilliten til norske domstoler er på en nedadgående kurve.
Mener statsråden Fosen-saken styrker eller svekker tilliten til domstolene?",Torgeir Knag Fylkesnes,Sosialistisk Venstreparti,2023-10-05,2023-10-11
3896,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Statsministeren lovde under aksjonene i vår at en løsning skal være på plass før det har gått 1 000 dager. 
Kan statsråden garantere en løsning på fosen-saken i løpet av de neste 270 dagene?",Freddy André Øvstegård,Sosialistisk Venstreparti,2023-10-05,2023-10-11
3897,2023-2024,"Det er nå to år siden høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Regjeringen foreslo i vår et utredningsprogram som skulle se på samme spørsmål som ble vurdert i rettssalen. Nå er dette satt på pause, og Riksmekleren er koblet inn. 
Hvor lenge skal regjeringen prøve seg på en omkamp om høyesterettsdommen før den begynner arbeidet med å avslutte bruddet på menneskerettighetene?",Lars Haltbrekken,Sosialistisk Venstreparti,2023-10-05,2023-10-11
3898,2023-2024,"Det er nå to år siden Høyesterett avsa en enstemmig dom som slo fast at vedtaket om å gi konsesjon til utbyggingen av Storheia og Roan vindkraftverk var et brudd på samenes menneskerettigheter. Fortsatt brytes samenes menneskerettigheter på Fosen. 
Synes utenriksministeren dette bruddet står i stil med det internasjonale engasjementet Norge har for folks menneskerettigheter rundt om i verden?",Ingrid Fiskaa,Sosialistisk Venstreparti,2023-10-05,2023-10-11
3899,2023-2024,"I ein rettstat er det eit grunnleggande prinsipp at når ein dom er felt må den som er domfelt, i dette tilfellet staten ved Olje og energidepartementet og NVE, sørge for at lovbrotet opphøyrer. 
Meiner statsråden at vindkraftverket kan fortsette å gå som før og utbyggarane fortsette å tene pengar på ein ugyldig ekspropriasjon utan at det slår grunnleggande sprekkar i fundamentet av forfatninga vår og rettstryggleiken til innbyggarane i det norske samfunnet?",Birgit Oline Kjerstad,Sosialistisk Venstreparti,2023-10-05,2023-10-11
3900,2023-2024,"Den 11. oktober er det to år siden Fosen-dommen. Dommen er ikke fulgt opp, og det foregår et pågående menneskerettighetsbrudd på Fosen. Maktfordeling mellom domstolene, Stortinget og regjeringen er et bærende rettsstatsprinsipp som Benedikte Moltumyr Høgberg, professor i statsrett ved Institutt for offentlig rett ved UiO, beskriver slik: «Når Høyesterett har sagt sitt, må de to andre statsmaktene følge det opp. Hvis ikke har vi ingen rettsstat.» 
Hvor lang tid mener statsråden at oppfølging av en høyesterettsdom kan ta, før det truer selve rettsstaten?",Geir Jørgensen,Rødt,2023-10-05,2023-10-11
3901,2023-2024,"Den 11. oktober er det to år siden Høyesterett slo fast at vindturbinparken på Fosen er et menneskerettighetsbrudd mot de samiske reindriftsutøverne på Fosen. 
Hvor lenge mener statsråden at det er en rettsstat verdig å ha et pågående menneskerettighetsbrudd mot et urfolk?",Hege Bae Nyholt,Rødt,2023-10-05,2023-10-11
3902,2023-2024,"Den 11. oktober er det to år siden Fosen-dommen. På tross av at Olje- og energidepartementet ikke har klart å reparere menneskerettighetsbruddet enda, planlegger regjeringen storstilt utbygging av vindkraft i Finnmark. NVE har vist til at konsesjonssaker i Finnmark er krevende, og at konsultasjoner med reindriftsinteresser blir vanskeligere på grunn av de pågående prosessene på Fosen.
Har statsråden forståelse for at reindriftsutøvere over hele landet frykter nye menneskerettighetsbrudd når regjeringen etter to år ikke har klart å følge opp Fosen-dommen?",Sofie Marhaug,Rødt,2023-10-04,2023-10-11
3903,2023-2024,"Regjeringa ved Jon-Ivar Nygård og Espen Barth Eide har uttalt at ein skal oppnå betre vegstandard for fleire ved å bygge smalare og billigare. Det blir hevda at ein slik får meir ut av ressursane og kan oppnå betre vegstandard for fleire. Espen Barth Eide har uttalt at dette er betre for naturen og vil stoppe den stykkevise nedbygginga av naturen, og at dette vil medføre fleire to- og trefeltsvegar.
Kan statsråden forklare korleis dette heng i hop med at regjeringa ikkje har stoppa planlegginga av Møreaksen, landets mest miljøfiendtlege vegprosjekt?",Frank Edvard Sve,Fremskrittspartiet,2023-10-03,2023-10-11
3904,2023-2024,"Strømprisene er vedvarende høyere i Sør-Norge, strømregion NO2, målt mot resten av landet. Regjeringen svarer på alle spørsmål og utfordringer angående dette med at man må få til mer kraftproduksjon, mer nettutbygging og mer energieffektivisering. Samtidig ser vi at det foreligger få konkrete og snarlige prosjekter fra regjeringen på dette området. 
Kan statsråden utdype hvilke kortsiktige planer som finnes for å utjevne prisforskjellene, eller om noen kompenseringstiltak er under utvikling?",Marius Arion Nilsen,Fremskrittspartiet,2023-09-28,2023-10-11
